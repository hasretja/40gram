{
kekler:[
{
url:"https://2.bp.blogspot.com/-qZQ_uew-xwI/WbA7JfPDo9I/AAAAAAAADvs/84vlzLpFPc8CYnYU4_bmM6Z0_lmo8_SBgCLcBGAs/s1600/C%25CC%25A7I%25CC%2587KOLATALI%2BKEK%2BLOGOLU%2B.jpg",
yemek:"Hayatımda Yediğim En Güzel Kakaolu Kek",
tarif:"Uzun bir aradan sonra tekrar blog için bir tarif pişirmeye karar verdim. Geçtiğimiz süreçte blog için pek tarif yazamasam da farklı projeler için bir çok tarif oluşturdum. Bu tarifleri oluştururkende blog için tarif oluşturma sürecin biraz arka plana bıraktım.

Yabancı yemek bloglarında gezinirken karşıma çıkan bu keki görür görmez denemeye karar verdim. Aslında malzemelere baktığımda değiştirdiğim tek malzeme ekşi krema yerine klasik bir krema koymak oldu. Ülkemizde hazır ekşi krema olmadığı için bende yapmaya üşendim. Aslında daha önce tarifini sizlerle paylaştığım bir ekşi kremamda vardı.

İlk deneme için bayramın 1. günü akşam 8 civarında mutfağa girdim, tarifte pişme süresi 70 dakika gibi görünüyor hazırlık sürecinide içine eklediğinde en az 2 saate yakın bir süreç gözümde fazlasıyla büyüsede üşenmeden tarifi denedim.

Sonuç, kek 40 dakika pişti ancak keki çevirirken kek çatladı. Sabah uyanıp fotoğraf çekme hayalim gerçekten hayal olmuştu. Aslında tarifi en az 3 defa denemeden yayınlamadığım için pekte üzüldüğümü söyleyemem. Çatlayan kekten kalınca bir dilim kesip ısırdıktan sonra aklım basımdan gitti.

Dışı çıtır, için pamuk gibi evi saran kek kokusundan bahsetmiyorum bile. 

Bayramın ikinci günü sabah 6 da kalkıp tekrar kek yaptım. İlk denemedeki kek, bir fincan kahve ve sesisiz bekleyiş.

Hayatınızda yiyeybileceğiniz en iyi kakaolu kek.

Tarif : www.erinmadethis.com dan adapte edilmiştir.

(Not : Ölçülerdeki su bardağı 240 ml lik su bardağıdır)

KAKAOLU  KEK  TARİFİ

- 8-10 kişilik

Malzemeler
225 gram tereyağı (1 su bardağı)
120 ml su (1/2 su bardağı)
35 gram kakao (1/3 su bardağı)
270 gram toz şeker (1 + 1/3 su bardağı)
1 adet çubuk vanilya 
130 gram krema (1/2 su bardağı + 1 yemek kaşığı)
300 gram un (2 su bardağı + 2 yemek kaşığı)
1 tatlı kaşığı kabartma tozu
1 çimdik tuz
2 adet yumurta
1 tatlı kaşığı tereyağı (kalıbı yağlamak için)
100 gram bitter çikolata (% 80 kakao)
140 gram krema
30 gram tereyağı
Yapılışı 
Kek kalımı tereyağı ile güzelce yağlanır.
Fırın 170 derecede çalıştırılır.
Un, tuz ve kabarma tozu orta boy bir kaba hazırlanır.
Orta boy sos tenceresine tereyağı, şeker, kakao, vanilya ve su konup kısık ateşte tereyağı eriyip akışkan bir kaşışım olana kadar karıştırılır. (vanilya çubuğumuzu ortadan kesip içindeki özü çıkartarak karışıma ilave ediyoruz)
Eritilen tereyağlı karışım büyük bir karıştırma kabına alınıp üzerine krema ve 2 adet yumurta ilave edilip hızlı devirde 4 dakika çırpılır. 
Mikser en yavaş devire alınarak un ilave edilir. Unun hepsi aynı anda ilave edilmeyip en az 3 defada ilave edilirse topaklama olmadan karışım hazır hale gelir.
Hazırlanan karışım yağladığımız kek kalıbına dökülüp fırına atılır. 40 dakikanın sonuda kürdanla kontrol edilir. Kürdan kekin içinden temiz çıkarsa kek pişmiştir, kürdanın üstü hafifi nemli ise 5 er dakikalık periyotlarda kontrol edilerek kek pişirilmeye devam edilir.
Krema kaynama noktasına gelene kadar ısıtılıp çikolatanın üzerine dökülerek çikolata eriyene kadar spatula ile karıştırılır. 
Eriyen çikolatanın üzerine tereyağı ilave edilip tereyağı eriyene kadar güzelce karıştırılıp oda sıcaklığına geldiğinde kekin üstüne dökülür."
},
{
url:"https://2.bp.blogspot.com/-gbGsvWtKj9g/WMGbenC9nLI/AAAAAAAADjA/aT50YIYBiXohSd9SlZlrD4HkuTGFADA_wCLcB/s1600/POUNDCAKE%2BLOGOLU.jpg",
yemek:"Pound Kek Tarifi",
tarif:"Zaman su gibi akarken sürekli yeni yayın yapmayı planlarken bir başmışım 2 aydır hiç yeni tarif yayınlamamışım. Aslında üzerinde çalışıp hazırladığım tarifler olsada bazen o kadar yoğun oluyorum ki bir kaç satır yazı yazmaya bile halim kalmıyor. 

Dün akşam saat 9 sularında oturup bu tarifi yayınlamaya karar verdim. Aslında tarifte benim değil Neo Mutfak hesabında görüp yaptığım bir tarif. Tarife sadece bir miktar portakal ilave ederek yaptım. Hayatımda yaptığım en güzel keklerden biri, biraz devasal bir kek olsada yemeğe doyamayacağınız harika bir tarif. 
Tarif : Neo Mutfak

Portakallı  Paund  Kek  Tarifi

- 20 dilim için

Malzemeler
250 gr tereyağı (oda ısısında yumşamış)
600 gr şeker (3 bardak)
375 gr un (2 + 2/3 su bardağı)
48 gr nişasta (6 çorba kaşığı-silme)
1 paket (200 mll) süt kreması (oda ısısında)
3 tatlı kaşığı vanilya
7 adet büyük boy yumurta (oda ısısında)
1 çay kaşığı tuz
Yapılışı
2,5 litre hacminde kek kalıbını tereyağıyla yağlayıp un serp ve fazla unu silk.
Unumuzu eleyip üzerine nişastayı ilave ediyoruz. 
Yağı mikser ile krema kıvamına gelene kadar 2 dk çırp ardından tuzu, şekeri, vanilyayı ekleyip 8 dk boyunca çırpmaya devam et.
Yumurtaları teker teker ilave ediyoruz. Yumurtalar tam olarak karışmadan diğer yumurtayı ilave etmiyoruz. 
Mikserin en düşük hızında, unun yarısını ekleyip yarım dakika karıştırıryoruz. Ardından kremanın tamamını ekliyoru, yarım dakika karıştırıp kalan unu da ekleyip ve un parçaları kaybolana kadar düşük hızda karıştırıp mikseri kapatıyoruz. 
Bir spatula yardımıyla altta kalabilecek unlar için son olarak hamuru karıştırmanızı tavsiye ederim. 
Hamuru kalıba döküyoruz ve kalıbı soğuk fırının orta katına tel ızgara üzerine koyuyoruz.
Fırının ısısını 160C'ye getirip, kapağını hiç açmadan 70-95 dk arası pişiriyoruz.(benim kekim 85 dakikada pişti)
70 dk'dan sonra kürdan testi yapılarak kontrol edilebilir. 
Keki fırında aldıktan sonra 30 dk kalıpta soğutup servis tabağına alıyoruz.
Limon/portakal kabuğu eklemek isterseniz, yağı şekerle çırparken ekleyebilirsin.
"
},
{
url:"https://3.bp.blogspot.com/-tE-iNwQrH4A/WAog-_k0cmI/AAAAAAAADc0/r0qkO46_cYwld9W06ZpFt5EZ5WWeFltKQCLcB/s1600/BALKABAKLI%2BKEK%2BLOGOLU%2B.jpg",
yemek:"Balkabaklı Ve Baharatlı Kek",
tarif:"Kış aylarının vazgeçilmez ürünü bal kabağı. Balkabağı ile daha önce muhteşem bir tart yapmıştım. Tartı yaparken balkabaklarını fırında pişirip daha sonrada püre haline getirmiştim.

Birçok tarifte balkabakları haşlanıp daha sonra püre haline getirilse de ben bal kabağının haşlandığında tadını kaybettiğini ve fırında pişirmenin daha iyi bir yöntem olduğunu düşünmekteyim. Balkabaklarını güzelce temizledikten sonra yağlı kağıda sarıp fırında pişirerek kullanmak güzel bir seçenek.

Balkabağı ile baharatların çok yakıştığını düşündüğüm için bu kek için içine bol miktarda baharat ilave ettim. Biraz vanilya olmassa olmaz, biraz tarçın, bir miktar zerdeçal son olarakta muskat. Unutmadan çok az miktarda portakal kabuğu rendesi, kekin güçlü tadını dahada güçlendiren baharatlar.

NOT : Tüm tariflerimde 240 ml ölçüsünde bardak kullanmaktayım.

BALKABAKLI ve BAHARATLI KEK TARİFİ

- 8 - 10 Kişilik

Malemeler
1 su bardağı balkabağı püresi (250 gram)
3 yumurta
1 su bardağı toz şeker (200 gram)
1 + 3/4 su bardağı un (245 gram)
2 tatlı kaşığı tarçın
1 tatlı kaşığı toz zerdeçaz
1/2 muskat rendesi
1 çay kaşığı kabartma tozu
1 adet vanilya çubuğu 
1/2 su bardağı süt (120gram)
1/5 su bardağı sızma zeytinyağı (48 gram)
Yapılışı
Öncelikle balkabağı püremizi hazırlıyoruz. 
Fırınımızı 180 derecede çalıştırıyoruz.
Yıkayıp temizlediğimiz balkabağımızı 4 er santimlik parçalara bölüp yağlı kağıda seriyoruz. (Parçaların çok büyük olmaması pişme süresini kısaltmanızı sağlamakta)
Fırında 1 saat pişen balkabaklarını çıkartıp blenderdan geçirip püre haline getiriyoruz.
Fırınımızı 180 derecede çalıştırıyoruz. 
Püremizi hazırladıktan sonra tüm kuru malzemeleri, un ve baharatları bir kapta birleştiriyoruz.
Toz şeker yumurta ve vanilya çubuğumuzu ortadan kesip içindeki özü ile birlikte yumurtalı karışıma ilave ediyoruz. Yumurtalı karışımı hızlı devirde 4 dakika çırpıyoruz.
Çırpılan karışıma sütü ve zeytin yağını ilave edip yavaş devirde 30 saniye daha çırpıyoruz. 
Karışıma balkabağı püremizi ilave edip yavaş devirde 30 saniye daha homojen bir karışım elde edene kadar çırptıktan sonra en yavaş devirde unumuzu ekliyoruz. Unu bir anda eklemek yerine yavaş yavaş en az 3 seferde ilave etmek karışımın topaklanmasını önlemektedir. 
Hazır olan karışımımızı kalıbımıza döküp 35-40 dakika pişiriyoruz. Pişme süreci fırınınızın gücüne göre değişiklik gösterebilmekte ve süre uzayabilmektedir. Kekin pişip pişmediğini 35. dakikada keke kürdan sokup kürdanın ıslaklık durumunu kontrol ederek anlayabiliriz. Keke batırılan kürdan kuru ise kekin piştiğini anlarız, kürdanımız ıslak veya nemli ise pişirmeye devam ederek 5 er dakikalık aralıklarla keki kontrol ederek pişirme işlemimizi sonlandırırız. "

},
{
url:"https://1.bp.blogspot.com/-NgfE7zHcgoU/V9Dx6-AGNbI/AAAAAAAADZs/OsVF4fM8FDQ4yKevsH6H2KNG-MvwtdJGACLcB/s640/SEFTALI%25CC%2587LI%25CC%2587%2BKEK%2BLOGOLU.jpg",
yemek:"Şeftalili Kek",
tarif:"Bazen akışına bırakmak gerekir mutfağı. Elinizdeki tarifin sonucunun ne olacağını bilmeden akışına bırakmak, sonucunda ne çıkacağını heyecanla bekleyerek tarifi denemek gerekir. Bazen sadece anı yaşamak gerekir, tarifin sonucu düşünmeden.

İşte bu tarif de böyle bir anda ortaya çıktı. Sonunu düşünmeden, çok fazla kurgulamadan. Aşırı katılaşan hamur karışımına aldırış etmeden, spatulayla hamuru yayamayınca sanki tart yaparmış gibi hamuru elimle yayarken, malzemelere dokunarak ve hissederek ortaya çıktı bu tarif. 

Tarif başlangıçta güzel görünümlü bir şeftalili kekti aslında. Özden Görhan'ın annesinin elmalı kek tarifinin bir uyarlaması. Aslında ölçüler tam olarak bilinmediğinden akışına bıraktığım bir tarif. Sonucu beklediğimden de iyi oldu aslında. 

Aslında elinizdeki tarif yeterli olmasa da her anın tadını çıkarmak gerekir. Dolayısıyla biraz şans, biraz sezgisel de olsa bu tarif çok iyi oldu. Tarif güzel olunca biz de kekimizin tadını çıkardık.


Kek karışımı klasik bir keke oranla çok daha katı oldu, isn şeftali
terseniz karışımı kalıbın içine elinizle bile doldurabilirsiniz. Yapım aşamasında kekinizin çok katı olduğunu görüp endişelenmeyin yeter;) 

ŞEFTALİLİ  KEK  TARİFİ

- 9 kişilik

Malzemeler
125 gram tereyağı
1 çay kaşığı tereyağı (kalıbı yağlamak için)
2 yumurta
1/2 su bardağı toz şeker
1 çay kaşığı kabartma tozu
1 adet vanilya çubuğu
2 çorba kaşığı süt
3 adet ortaboy olgun şeftali
2 su bardağı un
2 çorba kaşığı yabanmersini reçeli
Yapılışı
Fırın 180 derecede çalıştırılır.
Fırın tepsisine yağlı kağıt serilir.
23 santimlik kare kek kalıbı hazırlanıp 1 çay kaşığı tereyağı ile yağlanır.
Şeftaliler ortadan ikiye bölünüp çekirdekleri ayıklanıp soyulur. Soyulan seftalilerin her bir yarın parçası 4 dilim olucak şekilde dilimlenir. Şeftaliniz çok büyük ise daha fazla şeftali dilimi elde edebilirsiniz.
Şeftalilerin aralarında kalan boşluklara yaban mersiniz reçelinden ufak ufak konur.
Dilimlenen şeftaliler kek kalıbımızın tabanına dizilir.
Oda sıcaklığındaki tereyağı miksere 1 dakika çırpılır.
Çırpılan tereyağımıza toz şeker ilave edilir ve 1 dakika daha çırpılır.
Yumurtalar ilave edilip yumurta iyice kabarana kadar 4 dakika daha çırpılır.
Süt ilave edilip 30 saniye çırpılır.
En son un, vainilla ve kabartma tozu ilave edilerek 1 dakika daha çırpılır.
Karışım biraz yoğun olduğu için isterseniz elinizle şeftalilerin üzerine yayabilirsiniz.
Karışımı spatula ile dikkatlice düzeltirseniz şeftalilerin güzeni bozulmaz.
Fırında 30 dakika pişen kek fırından çıkartılır. 
Fırından çıkartılan kek yağlı kağıt serilmiş tepsinin üzerine ters çevrilir. Bu işlemin amacı aşırı 
sulu kalmış şeftalili kısmın hafifçe pişirilmesi. (çevirme işleminden korkmanıza gerek yok, şeftaliler sulu ve kek kalıbı yağlanmış olduğu için rahatça çevrilmektedir)
Ters çevrilen kek tekrar fırına atılarak 10 dakika daha pişirilip fırından alınır."
},
{
url:"https://2.bp.blogspot.com/-r4q7FDWqtWw/V8x4k1xGcDI/AAAAAAAADZQ/Vl0eXM8MxWAQb9jEdYvN5WoHaBW4uMz0QCLcB/s1600/ARMUTLU%2BBROWNI%25CC%2587E%2BLOGOLU%2B.jpg",
yemek:"Armutlu Browni",
tarif:"
İnsan kendi tarifini değiştirir mi demeyin, aslında bir çok defa farklı tarifleri deneyip, başkalarına ait tarifleri uyarlama şansım oldu.

Bu defa kendi browni tarifimi uyarladım. Aslında bol çikolatalı browni ve armutun uyumu muhteşem oldu. Görselliği de eklenince vazgeçilmez bir tarif elde etmiş oldum.

Browni yapımında bence en önemli püf noktalar, bol miktarda çikolata kullanmak ve browni'yi çok fazla pişirmemek. Çünkü çok fazla pişirildiğinde browni ıslaklığını kaybedip çikolatalı keke dönüşmekte.
Bu tarifi yaparken browni karışımını kalıba döktükten sonra armutları karışımın içine gömerek karışımı fırına attım.

ARMUTLU  BROWNİ  TARİFİ

- 9 kişilik

Malzemeler
9 adet aynı boyda ve küçük armut
300 gram bitter çikolata
130 gram tereyağı (1/2 su bardağı + 1 yemek kaşığı)
150 gram toz şeker (3/4 su bardağı)
4 yumurta
7 gram kakao (1 yemek kaşığı)
140 gram un (1 su bardağı)
Yapılışı
Armutlarımızın alt kızımlarını bıçak ile kesip düzeltiyoruz.
Çikolatayı  ve tereyağını benmari  usulu ( küçük  bir  tencereye  iki  parmak  su  koyup üzerine  cam  veya  metal  bir kase  oturtup  pişirme)  eritiyoruz.
Fırınımızı 170  derecede  çalıştırıyoruz.
18*18 cm'lik  fırın  tepsimize yağlı kağıdımızı yerleştiriyoruz. (aynı ölçü brownie tarifini kullanarak daha geniş bir kalıpta yapmayı düşünüyorsanız brownie daha ince olur ve pişme süresi biraz kısalır, buna dikkat etmenizi tavsiye ederim)
Yumurta  ve  şekerimizi 4  dakika  hızlı  bir  şekilde  mikserle  çırpıyoruz.
Un ve kakaoyu ekleyip  mikserin en yavaş devrinde 2 dakika daha çırpıyoruz.
Eriyen  tereyağı  ve  çikolatayı  yumurtalı  karışıma  ekleyip  1  dakika  hızlı  şekilde mikserde  çırpıyoruz.
Karışımımızı kalıbımıza döküyoruz. Daha sonra armutlarımızı simetrik bir biçimde karışımımıza batırarak yerleştiriyoruz. 
170 derecede 30-35 dakika üzeri kabuk olup içi hafif ıslak kalacak şekilde pişiriyoruz."
},
{
url:"http://4.bp.blogspot.com/-1GmfCAidB9Q/VokZY3rb80I/AAAAAAAADIY/4Mr4LGNVs3s/s1600/I%25CC%2587SVEC%25CC%25A7%2BKEKI%25CC%2587%2BLOGOLU%2B2.jpg",
yemek:"Mandalinalı İsveç Keki (Yapışkan Kek) Kladdkaka",
tarif:"Bazen tıkanıp kalıyorum. Bundan sonra ne tarif denesem diye düşünmeye başlıyorum. Artık yeni tarifler bulamamaktan korktuğum anlar oluyor. Aslında bu duyguyu zaman zaman yaşasam da aşması çok zor olmuyor. Yabancı yemek bloglarında gezinirken karşıma 'Call-me-cupcake' isimli bir blog çıktı. Blogta gezinirken çikolatalı İsveç keki dikkatimi çekti. Tarifi biraz inceledikten sonra, İsveç kekinin ne olduğunu biraz araştırdım ve bu tarifi kendimce uyarlamaya karar verdim.
İsveç keki içi ıslak, dışı kabuksu yapıda, içinde kabartma tozu olmayan, bol çikolatalı ve şekerli bir kek. Çok lezzetli ve gerçek çikolata tadını sevenler için çok keyifli bir tarif. Tarifin daha önce denenmiş olması benim için büyük bir avantaj oldu ve tarifle çok fazla oynamaya gerek kalmadan kendimce ufak bir dokunuşta bulunmam yeterli oldu. Bitter çikolata ile narenciyenin uyumunu muhteşem bulduğum için bu tarife bir miktar mandalina da ilave ettim. İsterseniz portakal da koyabilirsiniz. Keki yerken geriden gelen mandalina tadı ve bitter çikolatanın verdiği haz bence birçok keke göre çok daha iyi.

Tarif : callmecupcake.se'den adapte edilmiştir.

MANDALİNALI İSVEÇ KEKİ TARİFİ

- 8 kişilik

Malzemeler
250 gram tereyağı (oda sıcaklığında)
250 gram bitter çikolata (%70 kakao)
100 ml mandalina suyu (1/3 su bardağı + 1 yemek kaşığı)
4 yumurta
3/4 su bardağı + 2 yemek kaşığı toz şeker (176 gram)
1 adet vanilya çubuğu
1 tutam tuz
1 mandalina kabuğu rendesi
1 çorba kaşığı pudra şekeri (servis için)
Yapılışı 
Fırınımızı 175 derecede çalıştırıyoruz.
25 santimlik kelepçeli yuvarlak kek kalıbını hazırlıyoruz. Kek kalıbının içine yağlı kağıt seriyoruz.
Çikolatayı  ve tereyağını benmari  usulu ( küçük  bir  tencereye  iki  parmak  su  koyup üzerine  cam  veya  metal  bir kase  oturtup  pişirme)  eritiyoruz.
Şeker, yumurta ve vanilya orta boy bir kaseye konup 4-5 dakika hızlı devirde çırpıyoruz.
Çırpılan yumurtalı karışıma çikolatalı karışımı ilave edilip spatula ile karıştırıldıktan sonra mandalina suyu ve mandalina kabuğu rendesi ilave edilerek çok hafifçe karıştırılarak kek kalıbına döküyoruzç
Kekimiz fırında 40-45 dakika pişirilip servis ediyoruz. Kek fırında ilk çıktığında içi ıslak ve çiğ gibi görünse de soğuduğunda kıvamı yerine gelmektedir. 
Üzerine pudra şekeri serperek servis ediyoruz."
},
{
url:"http://3.bp.blogspot.com/-tABGNRDiq4o/Vk7GKhTWa_I/AAAAAAAADCg/Lp_LGFYagYM/s1600/MUZLU%2BKEK%2BLOGOLU.jpg",
yemek:"Muzlu Kek (Banana Bread)",
tarif:"Son bir yıldır ne zaman muz görsem muzlu kek yapmak geliyor aklıma. Birkaç hafta önce Antalya'dan Eskişehir'e giderken karşımıza Anamur muzları çıktı. Arabadan iner inmez havadaki muz kokusu hemen burnumuza dolmuştu. Muzların tadına bile bakmadan artık muzlu keki yapma zamanımın geldiğine karar verdim.



Hayatımda yediğim en güzel muzları yedim. Kokusu, görüntüsü, lezzeti aklınızı başınızdan alıyor. Kocaman, lezzetsiz ithal muzlar yerine yerli muzlarımızın değerini bilmek gerekiyor. Maalesef raf ömürleri kısa olduğu için marketlerin pek ilgisini çekmese de bence gerçek muz lezzeti Anamur muzu. Hepimiz birer muzu tezgahın önünde yedikten sonra bir miktar da yanımıza aldık. Sanırım sadece arabanızın güzel kokması için bile Anamur muzu alabilirsiniz. 
Muzlarımızı tüketip Eskişehir'e ulaştıktan sonra hemen kekimi yaptım demek isterdim ama ancak bir dizi seyahatin ardından kekimi deneme şansı buldum. Dün akşam saat 22 gibi müzik dinlerken muzlu kek yapmaya başladım. Kendimce bir tarif yarattım, ilk denememde hayalimdeki tarifi gerçekleştirdim. Saat 23.30 civarında kekten bir dilim kestim ve hayallere kapıldım. Daha sonra tarifi kontrol etmek amacıyla ikinci denememi yaptım. Sabah uyanır uyanmaz kekin fotoğraflarını çekip sizlerle paylaşmak istedim.

Tarif : chef-in-training adlı siteden esinlendim. Buttermilk yerine yogurt konup, yumurta miktarını arttırdım.


Not : 240 ml lik su bardağı kullanılmaktadır.


MUZLU KEK TARİFİ (BANANA BREAD)

- 10 Kişilik

Malzemeler
3 yumurta
1 su bardağı toz şeker (200 gram)
1 + 3/4 su bardağı un (245 gram)
1 çay kaşığı kabartma tozu
1/3 su bardağı badem (38 gram)
1/3 su bardağı yogurt (80 gram)
1/3 su bardağı eritilmiş tereyağı (75 gram)
1 tatlı kaşığı tarçın
1 fıske tuz
3 orta boy çok olgun muz
5 gram tereyağı (kalıbı yağlamak için)
Yapılışı
Fırınımızı 180 derecede çalıştırıyoruz.
25 santimlik dikdörtgen baton kek kalıbımızı 5 gram tereyağı ile yağlayıp hazırlıyoruz.
Muzlar mutfak robotunda püre haline getirilir.
Tereyagı eritilip hazırlanır.
Kırılmış bademiniz yoksa biraç ile herbir bademi önce ortadan ikiye daha sonrada her bir parçayı 3'e bölerek iri badem parçaları oluşturuyoruz.
Un, vanilya, kabartma tozu, tarçın ve tuzu orta boy kaba konup hazırlıyoruz.
Yumurta ve toz şeker 4 dakika mikserde en hızlı devirde çırpıyoruz.
Çırpılan yumurtayı en yavaş devıre alıp tereyağı, yogurt ve muz püresini ilave edip hafifçe karıştıgını gördükten sonra unlu karışımı yavaş yavaş ilave ediyoruz ve un kaybolunca mikserimizi durduruyoruz.
En son bademlerimizide ilave edip spatula ile karışımımızı karıştırıp kalıbımıza döküyoruz.
Kek karışımımızı fırına tıyoruz. 45 dakika pişirdikten sonra keki kürdanla kontrol ediyoruz. Kürdan temiz çıkarsa kekiniz pişmiştir. Kürdan ıslak ise pişirmeye 2 şer dakika aralıklarla kontrol ederek devam ediyoruz. Benim kekim 50 dakikada pişti. Pişme durumu fırınınızın gücüne göre değişebilmektedir.

"
},
{
url:"http://3.bp.blogspot.com/-_N6CgX0nnrc/VVQ6mlAfTLI/AAAAAAAACgw/9kMDUgKnxec/s1600/C%CC%A7I%CC%87LEKLI%CC%87%2BKEK%2BLOGOLU%2B.jpg",
yemek:"Çilekli Kek",
tarif:"Sosyal medyadan severek takip ettiğim 'midyeüstüwasabi' muhteşem bir kek fotoğrafı paylaşmış.

Annesinin yaptığı ve içine de çilek eklediği  kek çok güzel görünüyordu.

Bir ara ben de 'çilekli kek yaparım, içine de bol miktarda beyaz çikolata koyarım' diye hayal etmiştim. Hatta, 'annemin klasik kek tarifine çikolata eklesem nasıl olur' diye anneme de danışmıştım.

Midyeüstüwasabi'nin tarifini denemeden önce lezzetli çilekler almak için semt pazarına gittim, pazarda tezgah açan insanların fotoğraflarını çekip bol miktarda çilek ve başka taze meyve ne varsa alıp geldim.

Keki nasıl yapsam diye düşünürken süt reçeli pişirdim. Aradan 6 saat geçti ve çilekli kek tarifine bir türlü konsantre olamadım. Yeni bir tarif yerine gördüğüm kekin tarifini istemeye karar verdim ama tarifi isterken 'ya vermek istemezlerse' diye düşünmeden de edemedim. Beni kırmayıp tariflerini paylaştılar. Yeni tarifler bulduğumda altın bulmuş gibi seviniyorum açıkçası.
Tarif annemin kek tarifine çok benzese de oranlarda ufak farklılıklar var.
Dikkatimi en çok çekense keke eklenen limon suyu oldu.

Engin Hanım, limon suyunu kekin daha iyi kabarması ve keke taze bir lezzet katması için ekliyormuş. Limon suyu dışındaki ikinci detay olan fındık yağı ise hoş bir aroma katıyor.

Tarifi denedikten sonra kekte ufak tefek değişiklikler yapmayı denedim, ilk sefer çileği bir miktar arttırdım ama kek çok ıslak oldu, çileği püre yapıp kek karışımına ekledim, bu sefer de kekin rengini beğenmedim, kakaosunu azalttım bu sefer de orjinal kekteki lezzeti yakalayamadım. Kısacası tarif o kadar güzeldi ki içindeki malzemeleri değiştirince kekin yapısı bozuldu. Ben de orjinal tarifi olduğu gibi sizlerle paylaşmaya karar verdim.


Keke ufak bir dokunuş yaparak, çileğin tadını biraz arttırmak amacıyla keki servis ederken üzerine eklemek için çilekli basit bir sos yaptım.

Tarif : Engin Atalay'ın tarifinden alınmıştır.

ÇİLEKLİ  KEK  TARİFİ

Malzemeler
2 yumurta
2/3 su bardağı toz şeker (140 gram)
2/3 su bardağı süt (160 gram)
2/3 su bardağı fındık yağı (ayçiçek yağıda kullanılabilir, 160 gram)
1 + 2/3 su bardağı un (235 gram)
2 yemek kaşığı kakao (14 gram)
1 adet çubuk vanilya
1 çay kaşığı kabartma tozu
1/2 limon suyu 
10 adet küçük ve diri çilek (kek için)
100 gram çilek (sos için)
1/2 su bardağı toz şeker (sos için, 100 gram)
Yapılışı
Fırın 170 derecede çalıştırılır.
Çilekleri ayıklanıp yıkanır ve kurutulur.
Un, vanilya ve kabarma tozu orta boy bir kaba konup karıştırılır.
Kakao küçük bir kaba konup hazırlanır.
Yumurta ve toz şeker mikserde hızlı devirde 4-5 dakika kabarana kadar çırpılır ve en yavaş devire alınır.(mikserin izi çıkmaya başlayıp karışım beyazlaşana kadar)
Vanilya çubuğumuzu ortadan kesip içindeki özü çıkartıyoruz ve yumurtalı karışıma ilave ediyoruz.
Mikserin en yavaş devrinde süt, fındık yağı ve limon suyu ilave edilerek 1 dakika yaş devirde çırpılır.
Unlu karışım yumurtalı karışıma ilave edilip mikserin yavaş devrinde 1 dakika daha çırpıldıktan sonra mikser durdurulur.
20*10 santim boyutlarında dikdörtgen kek kalıbına karışımın 2/3 lük kısmı göz kararı olarak dökülür. 
Kalan karışıma kakao eklenerek spatula ile karıştırıldıktan sonra kek kalıbına döktüğümüz karışımın ortasına boydan boya dökülür.(kakaolu karışımı kek karışımının ortasına dökmemizin tek sebebi keki kestiğimizde görüntüsünün güzel olmasın sağlamaktır)
En son çilekler gelişi güzel şekilde kek karışımına batırılır.(çileklerin kekin dibine batmasını engellemek için uç kısımları keke karışımının üzerinde kalacak şekilde diziyoruz)
Kekimizi 170 derecede 40 dakika pişirdikten sonra kekin ortasına kürdan batırıp pişip pişmediğini kontrol ediyoruz. Kürdanda ıslaklık varsa 2 şer dakika aralıklar kontrol ederek pişirmeye devam ediyoruz. (benim yaptığım tüm kekler 42 dakika pişti)
Keki fırından çıkarttıktan sonra biraz soğumasını bekleyip kalıptan çıkartıp servis tabağına alıyoruz ve servis ederken dilimliyoruz.
Çileklerimiz önce ortadan ikiye daha sonrada her bir parçayı tekrar ortadan ikiye bölüyoruz. Çileklerimizi orta boy bir tavaya koyup üzerine toz şekerimizi ilave ediyoruz. Hızlı ateşte 2 dakika sürekli karıştırarak pişiriyoruz. Pişen çileklerimizi el blendrı ile ezip tel süzgece aktarıyoruz. Tel süzgeçte çileklerimizi güzelce ezerek süzüyoruz ve sosumuz hazır olmuş oluyor. Keki servis ederken her dilimin üzerine sos döküyoruz.
"
},
{
url:"http://4.bp.blogspot.com/-paHnxGVPc-E/VQuxHCQFMmI/AAAAAAAAB2g/AzhLJjIqbyE/s1600/has%CC%A7has%CC%A7l%C4%B1%2Bve%2Bmandalinal%C4%B1%2Bkek%2B2.jpg",
yemek:"Haşhaşlı Ve Mandalinalı Kek",
tarif:"Geçen hafta Antakya'ya 20 kilometre mesafede yer alan dünyanın en uzun ikinci sahil şeridine sahip Samanda ilçesinde avladıkları balıkları kendilerine özgü pişirme teknikleriyle pişiren Dalyan Balık'ta yemek yedik. Yemekten sonra meyve ikramını beklemeden hesabı istediğimizi gören restoran sahibi heyecanla yanımıza gelerek neden meyve ikramını beklemediğimizi sordu. Fazla vaktimiz olmadığını öğrenince meyve ikram edemediği için mahcup olan ve gönlü cebinden kat be kat zengin olan işletmeci bize kocaman bir kasa mandalina hediye etti. Sanırım kasada 10 kilo civarında mandalina vardı.
Mandalinalara baktığımda biraz yaşlanmış gibi görünüyorlardı. Restoran sahibine mandalinanın cinsini sorduğumda mandalinaların klasik mandalina olduğunu ancak hasadı geciktiği için kabuklarının yaşlanmış gibi göründüğünü söyledi. Benim mandalina tutkumu bilen arkadaşlarım mandalinaları bana bıraktılar. 

Mutfakta bir kasa mandalina bana bakıyordu. Suyunu sıkıp içtim, biraz reçel yaptım, sonra ne yapsam diye düşünürken mandalinalı bir kek yapmaya karar verdim. Sadece mandalinalı bir kek olmasındansa hem renk hem de lezzet katması için çörek otu ilave ettim ama tadı pek hoşuma gitmedi çünkü çörek otunun tuzlu bir tadı vardı ve mandalinalı kekle pek uyum sağlamadı.

Çörek otundan vazgeçip haşhaş ilave etmeye karar verdim ve iki denemenin sonunda mandalinalı ve haşhaşlı bir kek tarifi oluşturmuş oldum.
Fotoğrafta kekin altındaki tahta 70-80 yıllık bir masa. Üzerinde binlerce defa yemek yenmiş. Masanın her noktasında farklı anılar var. Çok yakın arkadaşım Piyer'in rahmetli anneannesinin masası. Üzerinde defalarca yemek yediğim bir masada bir gün kek yapıp fotoğraf çekeceğim hiç aklıma gelmezdi. Hayatımda yiyebileceğim en iyi yemeklerden bazılarını orada yeme fırsatım oldu, fotoğrafları çekerken anılarımız canlanınca biraz duygulandık ve bence güzel fotoğraflar elde ettik. Masanın üzerindeki izler, bu masada ne kadar çok yemek yendiğinin ve anıların biriktiğinin adeta tanıkları.

HAŞHAŞLI ve MANDALİNALI KEK TARİFİ

- 8 kişilik

Malzemeler
3/4 su bardağı + 2 yemek kaşığı un (120 gram)
1 su bardağı + 1 yemek kaşığı toz şeker (213 gram)
3 yumurta
2 mandalinanın kabugu rendesi
3/4 su bardağı mandalina suyu
1 adet vanilya cubuğu
1 çay kaşığı kabartma tozu
1/4 su bardağı haşhaş  (45 gram)
1/4 su bardağı süt (60 gram)
1 çorba kaşığı ayçiçek yağı (7 gram)
1 çorba ayçiçek yağı (kalıbı yağlamak için)
Yapılışı
Fırın 200 derecede çalıştırıyoruz.
Unu ve kabartma tozunu küçük bir kapta karıştırıyoruz.Vanilya çubuğumuzu ortadan kesip içindeki özü çıkartıyoruz ve unlu karışıma ialve ediyoruz.
26*11 santim dikdörtgen baton kek kalıbımızı 1 çorba ayçiçek yağı ile yağlayıp hazırlıyoruz. (kalıbın boyu 26 santim, eni 11 santimdir, yüksekliği 7 santim)
Şekeri ve yumurtayı yoğun bir kıvama gelene kadar yüksek devirde 5 dakika çırpıyoruz.
Mikserimizi en yavaş devire alıp unlu karışımımızı ekliyoruz ve 1 dakika daha çırpıyoruz. 
Mandalina suyumuzu ilave edip en düşük devirde 1 dakika daha çırpıp sütü ve 1 çorba kaşığı ayçiçek yağını ilave ediyoruz.
Arkadan haşhaş tohumlarınıda ilave edip 30 saniye daha en düşük devirde karıştırdıktan sonra karışımı kek kalıbımıza döküp fırına atıyoruz. (Karışım kek kalıbının yüksekliğinden 1 parmak (2 santim) az olmalıdır, böylece kabarma payı bırakılır, çünkü karışımı kalıpla aynı seviyede tutarsak kabardığında taşıp fırına dökülebilir.)
Kek 15 dakika 200 derece piştikten sonra fırının ısınını 175 dereceye düşürüp 15 dakika daha pişiriyoruz. 30 dakikanın sonunda kekimizin ortasına kürdan batırıp kontrol ediyoruz. Kürden hafif nemli ise 5 dakika daha pişiriptekrar kontrol ediyoruz. (5 er dakika aralıklar bu testi uygulayarak kekin pişmesini sağlıyoruz, fırınınızın gücüne göre kek 35 ila 45 dakika arasında pişmektedir.
"
},
{
url:"http://4.bp.blogspot.com/-v84q6Kz-SfI/VQwnbS3w4JI/AAAAAAAACEo/g1KeTKF3A7E/s1600/IMG_0199.jpg",
yemek:"Madlen Kek",
tarif:"1755 yılında Madeleine adında köyde yaşıyan genç bir kızın yaptığı kek aradan geçen 260 yıla rağmen halen popülerliğini koruyan bir klasik.

Şeker , un , tereyağı ve yumurtadan yapılan içine portakal veya limon çiçeği suyu eklenerek koku verilen kabuk biçimli pastane ürünü bu keklerin adı madlen kek.
Hamur oval ve çizgili kalıplarda pişirilerek deniz kabuğu şeklini almakta.

Ciddi ve gösterişli kıvrımları altında fazlasıyla duyarlı bu küçük hamurdan kabuğun sırrı uzun süre polonya kralı Stanislas Leszcznski'nin doğduğu , Fransanın Lorraine bölgesine bağlı Comerey'de saklı kalmış.

Hükümdar kendisine ikram edilen bu hamur işini çok beğenir ve adını bu genç kızın adını verir. 
Pasta kısa sürede Versailles Sarayını ordanda Paris'i fetheder.
Süngerimsi olan madlen kekleri hafifçe bastırdığınızda tekrar kendi formuna dönmekte ve şekli bozulmamakta. İçi yoğun ve yumuşacık bir kek. Kakaolusu , limonlusu , portakallısı , nasıl isterseniz yapabilirsiniz. Ben bugün vanilyalı klasik tarifi yaptım. Mis gibi tereyağı kokusu vanilya ile birleşince gerçekten baştan çıkartıcı bir koku ortaya çıkmakta. Çok kısa sürede pişen keklerin özel kalıpları var.

Malzemeler 
200 gram eritilmiş tereyağı
2 su bardağı un (280 gram)
3/4 su bardağı şeker (150 gram )
1 adet vanilya çubuğu
1/2 su bardağı süt (120 gram )
3 yumurta
Yapılışı
Tereyağı küçük boy bir tencerede veya tavada yavaş ateşte kaynama noktasına getirilmeden eritilir. Eritilen tereyağı süzgeçten geçirilip süzüldükten sonra soğumaya bırakılır.
Yumurta ve toz şeker hızlı devirde 4 dakika iyice kabarana kadar çırpılır.
Mikser yavaş devre alınıp süt ilave edilir ve 1 dakika çırpılır.
Vanilya çubuğuna boylamasına bir çizik atılıp içindeki özü çıkartılır.
Un ve vanilya ilave edilip yavaş devirde 1 dakika çırpıldıktan sonra mikser durdurulur.
Eritilmiş olan tereyağıda eklenip yavaş devirde 1 dakika daha çırpılır.
Fırın 170 derecede çalıştırılır.
Kek kalıbı hafifçe fırça ile yağlanır.
Özel madlen kek kalıbına kek karışımı doldurulur. Her bir boşluğa 2 tatlı kaşığı kek karışımı 
yeterli olmakta. (isterseniz sıkma torbası ile kalıplar doldurulabilir.)
Fırında 8-9 dakika kekler kızarana kadar pişirilir.

Not : fazla kek karışımı konduğunda karışım kalıptan taşmakta ve kekin şeklini bozmaktadır."
},
{
url:"http://3.bp.blogspot.com/--667d48VJGw/Veagneqro1I/AAAAAAAAC7M/75xrHV6WCcE/s1600/ANTEP%2BFISTIKLI%2BKEK%2BLOGOLU.jpg",
yemek:"ÇİKOLATALI Ve ANTEPFISTIKLI KEK",
tarif:"Antep fıstığını içine koyduğunuz her şeyin tadı bence çok güzel oluyor. Tariflerimi karıştırıp okurlarımla hangisini paylaşsam diye düşünürken kendimi kek tarifi yazarken buldum. Aklımda güzel bir puding tarifi vardı ama nasıl oldu bilmiyorum bir baktım kekin fotoğraflarını çekiyorum. Pierre Hermenin keklerin üzerine döktüğü ganajlardan etkilenerek kekin dış katmanını çikolata ile kapladı. Kek tarifide annemin klasik kekinden yola çıktım ama en son noktada annemin tarifinden bi hayli uzaklaşmıştım. İçinin çok fazla kurumaması için keki karışımını biraz daha sıvı yaptım. İçine bol miktarda antep fıstığı koydum.
Kek piştikten sonra üzerine çikolata dökmedende servis edebilirsiniz ama çikolatayı döküp soğumasını bekledikten sonra çikolatanın çıtırlığı ve kekik yumuşak yapısı birleştiğinde vazgecemiyeceğiniz bir kek elde ediyorsunuz. Kekin üstüne çikolata dökmek gerçekten bana büyük keyif verdi ve nerdeyse tüm keklere bu işlemi uygulayabilirim.


ÇİKOLATALI ve ANTEPFISTIKLI KEK TARİFİ

- 10 kişilik

Malzemeler 
4 yumurta
1 su bardağı toz şeker (200 gram)
1 + 1/3 su bardağı un (190 gram)
75 gram bütün antep fıstığı 
1/3 su bardağı kakao (30 gram)
2/3 su bardağı süt (160 gram)
1/3 su bardağı eritilmiş tereyağı (70 gram)
10 gram vanilya
5 gram kabartma tozu
300 gram bitter çikolata (kekin zeri için, %65 kakao)
Yapılışı
25 santimlik dikdörtgen baton keke kalıbımızı hafifçe tereyağı ile yağlıyoruz.
Yumurta ve şekeri 5 dakika çok hızlı seviyede çok yoğun bir kıvam olana kadar çırpıyoru.
Üzerine un , kakao , kabartma tozu ve vanilyamızı ekleyip 2 dakika orta seviyede çırpıp sütü ve erimiş tereyağımızı ekleyip 1 dakika daha çırpıp mikseri kapatıyoruz.
Karışımın 1/3 luk kısmını göz kararı kalıba döküyoruz. Üzerine antep fıstığımızın yarısını serpiyoruz.
Kalan kek karışımımızın yarısını yavaşça antep fıstıklarımızın üzerine döküp kalan antep fıstıklarını tekrar serpiyoruz.
En son kalan kek karışımımızı antep fıstıklarımızın üzerine döküp 190 derece sıcaklıkta fırına atıyoruz.
20 dakika sonra ısıyı 160 derece düşürüp 15 dakika daha pişiriyoruz. Kürdan keke batırdığımızda kürdan temiz çıkıyorsa kekimiz hazırdı. İlk 20 dakikalık bölümde fırınımızı hiç açmıyoruz. Kekimiz piştikten sonra oda sıcaklığına gelene kadar sogutuyoruz.
Çikolatayı  benmari  usulü ( küçük  bir  tencereye  iki  parmak  su  koyup  üzerine  cam  veya  metal  bir kase  oturtup  pişirme)  eritiyoruz. kekimizi sogutla teninin üzerine yerleştiriyoruz. Erittiğimiz çikolatayı orta boy bir sosluga veya benzer bir kaba boşartıp yaval yayavaş kekimizin üzerine döküyoruz. Bütün siyolatayı kekin üzerine döktükten sonra teli hafifçe sallayıp çikolatanın kekin tüm kenarlarına dölülmesini sağlıyoruz. (çikolatayı çok hızlı dökersek kekin kenarları çikolataya bulanmayabilir)

"
},
{
url:"http://1.bp.blogspot.com/-QzHslnBVWhI/VQxS5qRO9dI/AAAAAAAACJ0/spbl6HhEKBs/s1600/IMG_1191.JPG",
yemek:"Kakaolu , Cevizli Ve Tarçınlı Kek",
tarif:"Bazı insanlar evlerini misafir geldiğinde evde hazır hiç bir şey olsa da hemen bir köfte , bir pilav bir kek yapıp misafirlerini ağırlarlar. Bu tip insanlara günümüzde çok az rastlansa da benim teyzem onlardan  birtanesi. Yanına  gittiğim  bir günde  bana çay içermisin  diye  sorup evet dediğimde  hemen mutfağa  gitti  ben  o sırada  blogumla ilgilenirken  mutfakta inanılmaz bir kakao ve tarçın kokusu  gelmeye  başladı. Merak  edip  bakmaya  gittiğimde  çay yanında bir şey olmadan  olmaz yanına  kek yaptım  dedi. Kek  yumuşacık , çok güzel kabarmış  bol cevizli , kakaolu ve tarçınlıydı. Tarçın  tadını  hiç  bir  zaman  sevebileceğimi  düşünmesem de  o kekik içinde  sanki  bambaşka  bir boyuta  geçmişti. Keki  çayla birlikte  tüketirken  hemen tarifi yazdım  ve cüzdanıma  koydum. Aradan  uzun  zaman  geçti  ve o kek aklıma  geldi tarifi arasam da  maalesef  bulamadım. 



Bulamadığım  tarifi  damağımda  kalan  tatları  düşünerek  ortaya  çıkartmaya  çalıştım. Kek hem çok  yoğun  hemde  hiç  kuru  değildi. Kuru  kekleride  pek  sevdiğimi  söyleyemiyeceğim. Yutması çok  zor  oluyor bence. Cevizlerin  dibe  çok memesi için  kekin  yoğun olması  şart , kekin güzel şişmesi  içinde  çok  yoğun  olmaması  gerekiyor. Bu dengeyi tuturursam  zaten  kek  istediğim şekilde  olacaktı.

Teyzemin  kekine  çok  yakın  tatta  bir  kek yaptım , ana malzemeler olan un , yumurta ve şekere , kakao ,tarçın , ceviz ve bence bu kekin yoğunluğuna yön veren en önemli malzeme olan süt  ekledim. Teyzemin  yaptığında  neler  vardı  hatırlamıyorum ama süt  bence  keke pamuksu bir  kıvam  veriyor.

Malzemeler :
3 yumurta
1 kahve fincanı kakao (30 gram ) 
4 kahve fincanı toz şeker  (208 gram )
5 kahve fincanı un (190 gram )
1 paket vanilya (10 gram )
1 paket kabartma tozu (5 gram )
1 avuç ceviz 
1 tatlı kaşığı toz tarçın 
1,5 kahve fincanı süt (112,5 gram )
1/2 kahve fincanı pudra şekeri (üzeri için)
Yapılışı :
Fırınımızı 200  derecede  çalıştırıyoruz.
Yumurta  ve  şekeri  mikserde 3  dakika  hızlı seviyede çırpıyoruz.
Kakaomuzu  ekleyip 1 dakika  daha  çırpıyoruz.
Un , kabartma tozu ve vanilyamızı  ekleyip yavaş  seviyede  un kaybolana kadar 2 dakika çırpıyoruz.
Sütümüzü ekleyip  bir dakika daha çırpıp mikseri kapatıp  elimizle  kırdığımız cevizlerimiz  ekleyip  spatula  ile  karıştırıp  16 cmlik kek  kalıbımıza  karışımımızı  döküp  fırına atıyoruz.
Fırında  20  dakika  200  derecede pişirdikten  sonra  sıcaklığı  173   dereceye  düşürüp 10  dakika  daha  pişirip  keke  kürdan  batırıyoruz  temiz  çıkarsa  fırından  çıkartıyoruz. Eğer  tam  pişmediyse  5  dakikalık  periyotlarla  keki  kürdanla  kontrol  ediyoruz. Benim kekim  20+15  dakikada  pişti  ancak  kullandığınız  fırına  göre  bu değişebilmekte. 
"
},
{
url:"http://2.bp.blogspot.com/-f_qGYji5wYs/VQwU5EmATmI/AAAAAAAACBA/ZhxUffDuOsE/s1600/IMG_9760.JPG",
yemek:"BROWNIE FISTIK SEVER",
tarif:"Brownie  denince  akla  bol  miktarda  bitter  çikolata  gelir. İçinde  genellikle  ceviz  ve  bitter çikolata  kullanılır. Uzun  zamandır  beyaz  çikolatayla  brownie  olur mu  diye  düşünüyordum. Brownie  herkesin  bildiği  sevdiği  ve  değişikliğe  çok  açık  olmayan  bir  kek  olduğu  için  onu değiştirmeğe  çalışmak  beni  biraz  korkutsa  da  kendimce  bir  tarif  yaratmaya  çalıştım. Hayalimdeki  brownie  bembeyaz  ve  antep  fıstıklıydı.  Kendimce  yarattığım  tarifi yaptığımda hayalimdeki  brownie  ulaştım. 
İçi  klasik  brownie  ye  göre  daha  kuru gibi  görünse de  hafif  ısıtılıp  servis  edildiğinde  nemli bir  kek  elde  etmektesiniz  ve  üzerindeki  çikolatada  akışkan  olduğu  için  yerken  hiç  kuru gelmemekte. Beyaz  çikolata  bitter  çikolataya  göre  çok  daha  fazla  şekerli  olduğu  için seker  oranı  daha  az  olan  bir  karışım  yaptım. Antep  fıstığı  hem  görsel  olarak  hemde  tat olarak  brownie ye çok  yakışıyor bence.

Malzemeler :
300  gram  beyaz  çikolata + 100  gram beyaz çikolata
1+ 1/4  su  bardağı  un (170 gram)
5 yumurta
1 su  bardağı  şeker (200 gram)
2 çay  kaşığı  vanilya
1/2 su bardağı + 1 yemek kaşığı tereyağı (130 gram)
50  gram  file  Antep fıstığı 
Yapılışı :
Çikolatayı  ve tereyağını benmari  usulu ( küçük  bir  tencereye  iki  parmak  su  koyup üzerine  cam  veya  metal  bir kase  oturtup  pişirme)  eritiyoruz.
Fırınımızı 170  derecede  çalıştırıyoruz.
25 - 15  cm  lik  fırın  tepsimizi  güzelce  tereyağı  ile  yağlıyoruz.
Yumurta  ve  şekerimizi 4  dakika  hızlı  bir  şekilde  mikserle  çırpıyoruz.
Eriyen  tereyağı  ve  çikolatayı  yumurtalı  karışıma  ekleyip  1  dakika  hızlı  şekilde mikserde  çırpıyoruz.
En son  un ve  vanilyayı  ekleyip  spatula ile  karıştırıyoruz. 
Karışı  tepsiye  döküp  25  dakika  pişiriyoruz. Kürdanı  ortasına  batırdığımızda  temiz çıkıyorsa  pişmiş  demektir.
Kekimiz  soğuduktan  sonra  üstünü  ve  kenarlarını  kazıyıp  100  gram  çikolatamızı benmari  usulu ( küçük  bir  tencereye  iki  parmak  su  koyup  üzerine  cam  veya  metal bir kase  oturtup  pişirme)  eritiyoruz. Eriyen  çikolatayı  kekin  üzerine  yayıyoruz  ve  en son  file  antep  fıstığımızı  kekin  üzerine  dağıtıp  servis  ediyoruz.
"
},
{
url:"https://2.bp.blogspot.com/-c9tmYyJj1Mk/VQwwDV-XjLI/AAAAAAAACG8/eiA5xMJuPOM/s1600/IMG_2132.jpg",
yemek:"Limon , Yoğurt Ve Zeytinyağlı Kek",
tarif:"Bugün sağlıklı , hafif ve lezzetli bir kek yapmak istedim. İçinde katı yağ ve krema içermeyen hafif, ramazanda iftardan sonra çayla beraber yendiğinde rahatsız etmeyen  zeytinyağlı yoğurtlu limonlu kek.
Bu kekte zeytin yağı ve yoğurt var , tereyağlı keklere oranla kalorisi biraz daha düşük , tam anlamıyla diyet olmasa da daha hafif ve yaz aylarına daha uygun bir kek.


Yapımı  çok  kolay , kekin yumurtasını çok kısa çırpıp fırını atıyorsunuz ve pişmesini beklemekten başka hiçbir şey yapmıyorsunuz.  Çok pratik 5 dakikada hazırlayıp fırına atın ve sevdiklerinizle paylaşın.

Not : 1 su bardağı = 240 ml = 1 cup olarak kullanılmakta

LİMON , YOĞURT  ve  ZEYTİNYAĞLI  KEK  TARİFİ

-  8-10  kişilik

Malzemeler :
1/2 su bardağı zeytinyağı (120 gram)
1 + 1/4 su bardağı toz şeker (250 gram )
3 yumurta
2/3 su bardağı yoğurt (160 gram)
1/4 su bardağı taze limon suyu (1,5 - 2 adet limon) (süzülmüş)
1 tatlı kaşığı limon kabuğu rendesi (1 limonun kabuğu)
2 çay kaşığı kabartma tozu
1 çay kaşığı toz vanilya
1 + 1/2 su bardağı un (210 gram)
1/3 çay kaşığı tuz (1 gram )
Yapılışı :
Fırınımızı 175 derecede çalıştırıyoruz.
Limon kabuklarını rendeledikten sonra , limon kabuklarını çok küçük parçalar olacak şekilde bıçakla kesiyoruz.(limon kabukları çok büyük parçalar halinde kalırsa , kekin içinde homojen dağılmamakta ve keki yerken rahatsız edici bir lezzet oluşturmakta)
Yumurta , toz şeker ve limon kabuğu 4 dakika çırpılır. 
Zeytinyağı , yoğurt  ve limon suyunu ilave edilip 1 dakika daha çırpılır. 
Un , tuz , kabartma tozu ve vanilyayı başka bir kapta karıştırıp sıvı karışımımızın içine yavaş yavaş ekleyerek mikser ile 2 dakika da çırpıyoruz.
25 santimlik dikdörtgen baton kek kalıbımıza karışımı döküp fırına veriyoruz.
Keki 160 derecelik fırında 40 dakika pişiriyoruz. 40. dakikada kürdan batırıp kontrol ediyoruz , kürdanın temizliğine göre 5 er dakika arayla kontrol ederek pişiriyoruz.(fırınınızın gücüne göre kek 45 - 55 dakika aralığında pişmekte , benim fırınımda kek 45 dakikada pişti)
Pişen keki çıkartıp 10 dakika soğuttuktan sonra kalıptan çıkartıp dilimliyoruz."
},
{
url:"http://1.bp.blogspot.com/-EXf8UbXCg1s/VROjrmM7uCI/AAAAAAAACN4/gnrc_fHkdAI/s1600/IMG_3032.JPG",
yemek:"YEŞİL ELMALI KEK TARİFİ",
tarif:"İki  yıldan  uzun  bir  süre  önce  babam  televizyonda  izlediği  bir  elmalı  kek  tarifinden bahsetmişti.  Anlattıklarını  çok beğendim  ve  denemek  istedim. Tarifi  yaptım  ama  içindeki  elmalar  sulu  sulu ve diri  kalmış,  her  lokmada  kekin  süngerimsi yapısıyla sanki elmayı direk  yiyormuşcasına güzel bir lezzet oluşmuştu.


Bu  kekten  bahsettiğim  ve  beni  çok  iyi  tanımayan  arkadaşlarım  benim  enfes  bir kek yapabileceğime  inanmadılar.  Bunun  üzerine  hemen  gidip  bu  tarifle  bir  kek  yaptım ve arkadaşlarıma  götürdüm.  Keki  yiyen  kız  arkadaşlarım  tadına  bayıldılar  ve  benim  bu kadar iyi  kek  yapmayı  nereden  öğrendiğimi  ve  nasıl  yaptığımı  meraklı  sorularla  ortaya koydular. O  sıralarda  henüz  bloğum  ortada  yoktu  ve  arada  kendimce  tarifler deniyordum. Birkaç kez daha  bu  tarifi  denedikten  sonra  tarif  rafa  kalktı  ya  da  ben kaldırdığımı  sanıyordum.  Bir ay kadar  önce  bu  tarif  aklıma  geldi  ve  bunu  bloğumda mutlaka  paylaşmalıyım  diye düşündüm.  Bir  iki  deneme  yaptım  o  günkü  sonucu  elde edemedim. Rafa  kaldırdığımı sandığım  tarif  rafta  yoktu  hatta  yazılı  hiçbir  yerde yoktu!!!!!!!
Evdeki  tüm  defterleri  yazılı  kaynakları  aradım bulamadım, o  günlerde  blog  yazarı olmadığım için  tarifleri  arşivleme  ya  da  yazılı  hale  getirme  alışkanlığına  pek  sahip değildim. Bunca geçen  zamanın  ardından  2-3  gün  önce  Dorie Greenspan’in  bir yazısına bakarken  çok tesadüf  eseri  bir  elmalı  kek  tarifi  gördüm  ve  gördüğüm  fotoğraf  2  yıl önce  benim yaptığım kekti  buna  emindim. Çok  büyük  bir  heyecana  kapıldım  1  aydır heyecanla  aradığım  elmalı kek  karşımda  duruyordu. Yazıyı  okudum  ama  altında  tarif yoktu  hemen  internette  aradım ve tarifin orijinline ulaştım. Tarif  Fransız  elmalı  keki olarak  geçiyordu. Elmalı  kek  dünyadaki büyük  pastacıların  sayfalarında  farklı yorumlarla mevcut. Bu  kadar  meşhur  bir  keki  ben nasıl oldu  da  bulamadım  derken  içimdeki heyecan  sanki  hazine  bulmuşçasına  devam etmekteydi. Bir blog  yazarı  için  iyi  bir  tarif bence  hazine  gibidir.


Dorie Greenspan’ın  ‘’around my french table’’ kitabından  aldığım  bu  tarifi  hemen  yapıp fotoğraflarını  çekip  bloğuma  yazmak  için  işe  koyuldum.  Birinci  deneme  hüsran  oldu kekin içi  çok  aşırı  ıslaktı ve benim  daha  önce  yaptığım  keke  hiç  benzemiyordu.  İkinci, üçüncü denemelerde de aynı  hüsran  devam  etti. Sanırım  orijinal  tarifin  oranlarıyla oynamam gerekiyordu. Oranları  değiştirerek  yaptığım  ilk  denemede  istediğim  sonuca biraz  yaklaştım ama  ancak  dördüncü  denemede  mükemmel  sonuca  ulaştım. On  defanın  üzerinde denemenin  ardından  bu  keki  sizinle  paylaşabiliyorum  ancak. Bazen  insanlar mutfağa giriyorum  yarım  saat  bir  kek  yapıp  bloğumda  yazdığımı  sanıyorlar  ancak  hiçte düşündükleri  gibi  olmuyor.


Tarifte  kuru  madde  oranını  bir  miktar  arttırıp  ıslak  malzeme  oranını  bir  miktar  azaltıp damağımdaki  lezzete  ulaştım. 

Tarif: Dorie Greenspan'ın  ''Around My French Table'' kitabından adapte edilmiştir
Malzemeler :
3 yeşil  alma  (granny smith çeşidi hafif ekşi elma)
120  gram  un (1 su bardağından 1 parmak eksik)
3 gram  kabartma  tozu
1 çay kaşığı (4 gram)  vanilya 
80  gram  tereyağı (5 yemek kaşığı)
3/4 su bardağı (150 gram) toz  şeker
2  yumurta
Yapılışı :
Fırınımızı 175 derecede çalıştırıyoruz.
Tereyağımızı  küçük  bir cezvede  kaynatmadan  eritiyoruz.
Elmalarımızı  4'e bölüp  çekirdeklerini  çıkartıp  yarım  santim kalınlığında kesiyoruz.(üstteki fotoğrafta görüldüğü gibi)
Küçük  bir  kapta  un  ,  kabartma  tozu  ve  vanilyayı  birleştiriyoruz.
Yumurtalarımızı  2-3  dakika  yumurtalar  güzelce  köpürene  kadar  çırpıp  ,  üzerine  şekerimizi  ekleyip  1-2  dakika  daha  şeker  kaybolana  kadar  çırpıyoruz.
Un  karışımımızın  ve erimiş tereyağımızın  yarısını  yumurtalı  karışımımıza  ekleyip  30  saniye  kadar  çırpıp  , kalan  unu  ve tereyağımızı  ekleyip  un  ve tereyağı  tam kaybolana  kadar  1-2  dakika  daha  çırpıyoruz.  
Karışımımıza  elmalarımızı  ekleyip  plastik  bir spatula  ile  güzelce  karıştırıp  20  santimlik  kelepçeli  bir kapta  50-55  dakika  üzeri  altın sarı -  kahverengi  olana kadar  , içine  bıçak  batırdığımızda  temiz  çıkana  kadar  pişiriyoruz.
"
},
{
url:"http://2.bp.blogspot.com/-rM7bcVfMtXg/VToUkCF-SyI/AAAAAAAACX8/zw6ZY5iZ46k/s1600/GULUTENSI%CC%87Z%2BBROWNI%CC%87E%2BLOGOLU.jpg",
yemek:"GLUTENSİZ BROWNIE TARİFİ",
tarif:"Adını (İngilizce brown'dan) kahverengi  oluşundan  alan , Kuzey  Amerika'nın  geleneksel pastasıdır.  Yüksek  şeker  ve  yağ  oranı  browni ' ye  özel  bir  doku  sağlar. Üst  kısmı hafif kıtır , içi  yumuşaktır. (LAROUSSE gastronomique)

Browni  herkesin  çok  sevdiği  yapımı  çok  kolay  yemesi  çok  keyifli  bir  kektir.  Kimisi içini çok  ıslak  sever  kimi  kuru , kimi  içine  ceviz  koyar  kimi  sade  sever , mutfakta  bir  şeyler yapan  herkesin  kendine  göre  bir  tercihi  vardır. Ben bugun Davit Lebovitz'in gülütensiz tarifini denemek istedim ve sonuç mükemmel oldu.


Tarif : Tarif Davit Lebovitz'in http://www.davidlebovitz.com/2011/08/gluten-free-brownies-recipe-chocolate/  sitesinden alınmıştır.

Malzemeler :

6 yemek kaşığı tereyağı (85 gram)
225 gram bitter çikolata
3/4 su bardağı toz şeker (150 gram)
2 yumurta (oda sıcaklığında)
1 yemek kaşığı kakao (12 gram)
3 yemek kaşığı mısır nişastası (30 gram)
1 su bardağı ceviz ( 140 gram)
Yapılışı :

Fırınımızı 175 dereceye ayarlıyoruz.
23 santimlik kare kalıbımızı tereyağı ile yağlıyoruz.
Orta boy bir tencereye 3 parmak kadar su koyup kaynama noktasına gelince altını kısıp üzerine cam bir borcam oturtuyoruz. Borcamın üzerine önce çikolata ve tereyağımızı koyup eritiyoruz.
Eriyen karışım üzerine sırasıyla şeker , yumurtayı da ekleyip 4-5 dakika çırpıyoruz.
Nişasta ve kakaomuzuda ekleyip 2- 3 dakika daha çırpıyoruz. Topakların kalmamasına dikkat ediyoruz.
Ocağın altını kapatıp cevizimizi ekleyip güzelce karıştırıp kalıbımıza döküyoruz ve fırında yaklaşık 30 dakika pişiriyoruz. Ortasına kürdan batırarakta pişip pişmediğini anlayabiliriz.(kürdan temiz ise pişmiş demektir)"
},
{
url:"http://1.bp.blogspot.com/-cHlJhoaT4K4/VQwL5V3IYRI/AAAAAAAAB_g/5hEACUyQIak/s1600/IMG_3241.JPG",
yemek:"Havuçlu Kek Tarifi",
tarif:"- 10 Kişilik

Malzemeler :
80 gram tereyağı (oda sıcaklığında)
5 gram tereyağı (kek kalıbını yağlamak için)
1/3 su bardağı şeker (70 gram)
1 yumurta 
1 su bardağı un (140 gram)
1 adet  vanilya çubuğu
1/2 paket kabartma tozu
1/2 çay kaşığı tuz
1/2 su bardağı badem (65 gram) (küçük parçalar halinde kırılmış)
1/2 su bardağı kuş üzümü (60 gram)
1,5 su bardağı rendelenmiş havuç (160 gram)
1/4 su bardağı süt (60 gram)
Yapılışı :
Kabımızı yağlıyoruz ve fırını 200 derecede 20 dakika ısıtıyoruz.
Önce tereyağını bir kapta çırpıyoruz.
Daha sonra şekeri ilave edip çırpmaya devam ediyoruz.
Yumurtamızı ekleyip 4-5 dakika hızlı devirde  çırpıyoruz.
Kuru malzemeleri (un , vanilya , tuz ve kabartma tozu) bir yerde karıştırıyoruz.
Kuru malzeme karışımını çırptığımız ıslak karışıma ilave edip 1 dakika çırptıktan sonra sütü ilave edip mikserde 10 saniye karıştırıp mikseri kapatıyoruz.
Rendelenmiş havuçlarımızı ekleyip iyice karıştırıyoruz.
En son üzüm , ceviz ve hindistan cevizini ekleyip tahta kaşığımız ile karıştırıyoruz.
Katı bir karışım elde edince , karışımı daha önce yağladığımız 16,5 santim genişliğinde ortasu delik kek kalıbına döküyoruz.
10 dakika 200 derecede sonra 15 dakika 150 derecede veya kürdanı ortasına batırdığımızda kürdan kuru çıkana kadar pişiriyoruz.Fırının gücüne göre ısı ve süreyi ayarlamak çok önemli. 25 dakikanın sonunda kürdan ıslak çıkarsa 5 dakika aralıklarla kek pişene kadar süreyi uzatıyoruz. Her 5 dakikanın sonunda kürdan testini tekrarlıyoruz.
"
},
{
url:"https://1.bp.blogspot.com/-UUPjPAE5BUQ/WtN1R8eKzAI/AAAAAAAAEDE/uVGHxYB13AU-CZMV0mJxw6Hc5VboyB30wCLcBGAs/s1600/LI%25CC%2587MONLU%2BKEK%2BLOGOLU.jpg",
yemek:"Hayatımda Yediğim En İyi Limonlu Kek",
tarif:"Limonlu kek deyip geçmeyin, birbirinden farklı limonlu kek tarifleri deneğim doğrudur. Daha önce yoğurtlu ve zeytinyağlı limonlu kek tarifimi yayınlamıştım. Aslında limonlu kek temel bir tariftir, her evde her kafede pişen herkesinde kendine göre bir yorumu olan bir kek çeşidi.

Peki neden bu kek hayatımda yediğim en güzel limonlu kek. Çünkü buram buram limon lezzeti, acılık tadı olmayan, damağı burmayan, gerçek limon lezzetinin kekin içinde olduğu bir tarif. Tarifin portakallı versiyonu Pastacıların Picassosu Pierre Herme'ye ait. Bende onun tarifi limonlu olarak yaptım.
Bu tarifi yaparken kalın kabuklu ve çok yüksek aroması olan limonları tercih ettim. Hatta bu limonlardan da limon kabuğu şekerlemesi yaptım. O şekerlemeninde 3 farklı versiyonunu çok yakında blogumda paylaşmayı planlıyorum. 

Kekin en önemli özelliği piştikten sonra üzerine dökülen şurubu. Şurubu emen kekin taze limon tadını koruyarak, içinde güçlü bir limon lezzeti barındırması. Bu tarifi bir defa denerseniz başka bir limonlu kek tarifi deneyemeyebilirsiniz.

Not : Tariflerdeki su bardağı 240 ml dir

Tarif : Pierre Herme

HAYATIMDA YEDİĞİM EN İYİ LİMONLU KEK TARİFİ

- 8 -10 kişilik

Malzemler

   Kek için 
- 1 + 1/3 su bardağı toz şeker (270 gram )
- 2 adet limon
- 4 adet yumurta
- 1/2 su bardağı + 1/2 yemek kaşığı krema (126 gram)
- 1 + 3/4 su bardağı un (250 gram)
- 1 tatlı kaşığı kabartma tozu
- 1 fiske tuz
- 100 gram eritilmiş tereyağı
  Şurup İçin 
- 100 gram su
- 40 gram toz şeker
- 2 adet limonun suyu

Yapılışı
Fırın 160 derecede çalıştırılır. 
Baton kek kalıbı hafifçe tereyağı ile yağlanır. 
Tereyağı yavaş ateşte  kaynatılmadan eritilir.
Limon kabukları en ince şekilde rendelenir. Rendeleme işlemi kabuğu en üst kısmı ile yapılır. Kabuğun altındaki beyaz kısımlar rendelenmez. 
Limon kabukları ve toz şeker güzelce karıştırılır. 
Şeker ve yumurtalar hızlı devirde 5 dakika çırpılır. 
Çırpılan yumurtaya tereyağı ve krema ilave edilip hafifçe çırpıldıktan sonra un ilave edilip en yavaş devirde çırpılıp karıştırıldıktan sonra karışım baton keke kalıbına dökülüp fırında atılır. 
Fırında 60 dakika pişen kek kontrol edilir. Eğer fırınınız eşit pişirmiyor ise kalıp çevrilebilir. 
Fırınınızın pişirme gücüne köre kekkin üzeri iyice kızarana kadar en az 20 dakika daha pişirilir. Benim kekim toplam 90 dakika pişti. 
Kek pişerken şurup hazırlanır. Sos tenceresinde su, toz şeker, limon suyu konup 5 dakika kaynama notasında pişirilir. 
Pişen kek fırında çıkartılıp yavaşça üzerine şurubu dökülür. Şurup döküldükten sonra yarım saat dinlenen kek kalıptan çıkartılır."
}
],
tart:
[
{
	url:"https://1.bp.blogspot.com/-g7zQJ05nhtw/WlO9kCh2WdI/AAAAAAAAD5Q/SvwstXuJ5P8pfTMjvVV7597aePlJWft5ACLcBGAs/s1600/KARA%2BDUTLU%2BGALETTE%2BLOGOLU%2B1.jpg",
	yemek:"Kara Dutlu Galette",
	tarif:"

Her salı sabahı 8’de, Arnavutköy’de kurulan pazara gitmek benim için bir ritüel oldu. Erkenden pazara gidip en taze ve henüz seçilmemiş ürünleri toparlayıp eve dönmek büyük bir şans. Neredeyse iki yıldır hiç aksatmadan pazara gidip aynı satıcılardan ürün alınca belirli bir samimiyet oluştuğu için bana özel ayrılan ürünlerin keyfini sürmek de ayrıca paha biçilemez.

Geçtiğimiz hafta işim olduğu için sabah pazara gidemedim. Akşamüzeri işim bitince iki senedir ilk defa saat 5 civarı pazara gittim. Tezgahların dibinde kalan ezilmiş ürünleri göreceğimi düşünsem de gitmekten kendimi alamadım. Ancak orada büyük bir sürprizle karşılaştım. Pazarcı arkadaşlar benim için iki kilo karadut saklamışlar. Karadutların tadına baktığımda inanamadım ve büyük bir mutlulukla evin yolunu tutum.

Karadutlarla ne yapsam diye düşünürken daha önce hiç ‘galette’ yemediğini söyleyen Özden Görhan’dan ilham alarak galette yaptım. Galette’yi yaparken az miktarda şeker, biraz limon kabuğu ve limon suyu kullandım. Böylece karadutun kendi yoğun tadını bastırmadan bir tatlı yapmış oldum.

KARA DUTLU GALETTE TARİFİ

- 8 kişilik

Malzemeler
  
   Hamur için;
5 yemek kaşığı tereyağı (75 gram)
1 + 1/4 su bardağı un (175 gram)
3 yemek kaşığı pudra şekeri (30gram)
2 yemek kaşığı toz şeker (26 gram)
1 adet yumurta
1 çorba kaşığı soğuk su 
   Üst Harç için;
2 su bardağı karadut
1 adet limon suyu
1 adet limon kabuğu rendesi
3 çorba kaşığı toz şeker
Yapılışı 
Tereyağımızı mutfak robotunda kremamsı kıvama getiriyoruz. Daha  sonra  üzerine  pudra  şekerini ilave edip 1 dakika karıştırdıktan sonra,  yumurtayı da ilave edip 1 dakika daha karıştırıyoruz,  unu  ekleyip  tekrar  mutfak  robotumuzu  çalıştırıp  1-2  dakika  hamur  olana  kadar  karıştırıyoruz. Hamuru 1 saat buzdolabında dinlendiriyoruz. (hamuru buzdolabında 4-5 gün bozulmadan saklayabilirsiniz)
Fırını 175 derecede çalıştırıyoruz.
Kara dutlar, toz şeker, limon suyu ve limon kabuğunu kara dutları ezmeden karıştırıyoruz.
Hamurumuzu iki yağlı kağıdın arasına konup 1 santim kalınlığında olacak şekilde açıyoruz. 
Açtığımız hamuru yağlı kağıdın üzerinden tutuyoruz.
Hazırladığımız karadutlu harcı hamurun kenarlarından 4 er santim boşluk kalacak şekilde yayıyoruz. 
Hamurun kanarlarını karadutlu harcın üzerine katlayıp fırına atıyoruz. 
Fırında 40 dakika hamur kızarana kadar pişiriyoruz.
"
},
{
	url:"https://1.bp.blogspot.com/-JTrBcbfudcI/WgqKJfFnhlI/AAAAAAAAD0k/MOEerzy6fasN0e89qHvkx64HeY81aNAMgCLcBGAs/s1600/U%25CC%2588ZU%25CC%2588MLU%25CC%2588%2BPI%25CC%2587E%2BLOGOLU%2B3.jpg",
	yemek:"İzabella Üzümlü Turta",
	tarif:"İki hafta kadar önce evimizin yakınında kurulan pazarda gezinirken karşıma çıkan üzümlere dayanamayıp bol miktarda 3 kilo kadar aldım. Aslında aldığım miktarın pekte farkında olmadan almışım. Pazardan alış veriş bitip eve döndükten sonra aldıklarımı buzdolabına yerleştirirken üzümlerin miktarını fark ettim. Üzümleri alırken sorbe yapmayı planlamıştım. Aslında sorbeyide yaptım ama onu belki kitabıma koyarım diye kendime sakladım.

Kalan üzümler buzdolabında dinlenirken  yeni aldığım Art of Pie kitabını karıştırırken üzümlü pie tarifi aklımı başımdan aldı. Tarifi okuduktan sonra aslında biraz şaşırdığımı söylemek isterim. Üzümlerin kabuklarıyla içlerini ayırıp üzümlerin içlerini pişirdikten sonra kabuklarla birleştirip iç harç oluşturuluyordu. 

Bu tarifleri biraz araştırdıktan sonra üzümlü pie yapımını öğrenmiş oldum. Tarifin fotoğraflarına bakarken aslında üzümleri bütün olarak pişirileceğini düşünmüş olsamda üzümlerin içini ayrı pişirmek üzüm kabuklarının biraz daha diri ve renkli kalmasını sağladığını görmüş oldum. Karışıma birazda mandalina suyu ilave edip lezzeti bir miktar derinleştirmiş oldu. 

Tarif : Art of Pie kitabından adapte edilmiştir.

İZABELLA ÜZÜMLÜ TURTA TARİFİ

- 8 kişilik

Malzemeler

Hamur için
2  su bardağı un (240 gram)
1/4 tatlı kaşığı tuz
9 çorba kaşığı soğuk tereyağı (135 gram)
1/3 su bardağı soğuk su (80 ml)
Üzümlü harç için
3 su bardağı izabella üzümü (550 - 600 gram)
1/2 su bardağı + 1 yemek kaşığı toz şeker (113 gram) 
40 gram un
1 adet mandalinanın suyu
Yapılışı
Öncelikle turtamızın tabanını yapıyoruz. Un, tuz ve küp küp kesilmiş tereyağı mutfak robotunda karıştırılıp kumsu bir kıvam elde edilir. Daha sonra soğuk su yavaş yavaş ilave edilerek hamur hazırlanır. (ortamın sıcaklığına ve unun kalitesine göre hamurumuza bir miktar un eklemek zorunda kalınabilir, hamurun ele yapışmayan yumuşak bir hamur olması gerekmekte)
Hazır olan hamur streç filme sarılıp buzdolabında 1 saat dinlendirilir. 
Hamurumuz dinlenirken bizde üzümlü harcımızın hazırlanmasına geçiyoruz. Üzüm taneleri tek tek kabuklarından ayrılır. Bu işlem üzüm tanesinin baş parmak ve işaret parmağının ucuna alınıp hafifçe sıkılması ile gerçekleştirilir. Üzümlerin içi orta boy bir tencerede kabuklarıda orta boy karıştırma kabında toplanır. 
Üzümlerin içleri orta ateşte 10 dakika devamlı karıştırılıp yoğunlaştırılana kadar pişirilir. Pişen üzümler süzçeçte geçirilip çekirdekleri ayrılır. 
Süzülen üzümler, üzüm kabukları, şeker, mandalina suyu ve un karıştırma kabında güzelce karıştırılır. Unun topaklanmaması için karışımın güzelce karıştırılması gerekir. 
Fırın 180 derecece çalıştırılır.
22 santimlik turta kabı hazırlanır.
Hamur tezgahta merdane ile yaklaşık 28 santim çapında açılır ve kaba yerleştirilir. İstenirse kabın kenarlarına taşırılarak şekil yapılabilir.
Üzümlü karışım tartın içine dökülüp fırına verilir. Fırında yaklaşık 35-40 dakika pişirlip oda sıcaklığında 2 saat dinlendirilir."
},
{
url:"https://4.bp.blogspot.com/-RRCguJpcQnA/V9OsnQCyFsI/AAAAAAAADaM/rdbJJ3BOypoMsLYbwShpe-y7ivzdEgpJgCLcB/s1600/I%25CC%2587NCI%25CC%2587RLI%25CC%2587%2BTART%2BLOGOLU.jpg",
yemek:"İncirli Tart",
tarif:"Bahçeden toplanan incire alışık bir insan olarak İstanbul'da çoğu yerde aslında oldukça kalitesiz incirlere mahkum olmak biraz tatsız bir durum olsa da bugün zar zor bulduğum güzel incirler ile güzel bir tart yaptım ve incir mevsimi geçmeden sizlerle paylaşmak istedim.


Aslında eski tart tariflerimden birinin hamuru kullandım. Üzerine 40 gram'ın 5. yaş günü için yaptığım pastanın kreması ile incirlerin birleşiminin üzerine bir miktar bal ile müthiş bir tarif ortaya çıkarttım.

İNCİRLİ  TART  TARİFİ

- 8 kişilik

Malzemeler

   Pastacı kreması için 

1/2 su bardağı toz şeker ( 100 gram)
3 yumurta sarısı
1/4 su bardağı un ( 35 gram)
1 su bardağı süt (240 gram)
1 adet vanilya çubuğu
1/2 çorba kaşığı tereyağı ( 7 gram)
  
   Tart  hamuru  için 
110  gram  tereyağı (oda  sıcaklığında)
15  gram  fındık (kabuksuz)
90  gram  pudra  şekeri
60 + 180  gram  un
1  yumurta
 Süsleme için
10 adet incir 
1 çorba kaşığı bal
Yapılışı

Öncelikle pastacı kremasını yapıp buzdolabında dinlendirmek gerekmekte.
Orta boy bir tencereye sütü konur, vanilya çubuğu ortadan boylamasına ikiye kesilip içindeki özü bıçakla sıyırılıp, sütün içine çubuk kısmıyla beraber atılır. Tencerenin altı orta ateşte açılıp süt kaynama noktasına getirilmeden 10 dakika ısıtılır.
Toz şeker ve yumurta sarıları hızlı devirde 4 dakika çırpılır. Mikser en yavaş devre alınıp ısıtılan süt yavaş yavaş ilave edilir. (*Sütü çok hızlı ilave ederseniz yumurtalar pişebilir ve kremanız yumurta kokabilir, vanilya çubuğu çıkartılıp atılır)
Tüm süt ilave edildikten sonra karışım orta boy bir tencereye konup üzerine un ilave edilip orta ateşte tel çırpıcı ile sürekli karıştırılarak yaklaşık 10 dakika pişirilir. (*Tencerenin altı çok hızlı ateşte olursa yumurtalar çok hızlı pişebilir ve tekrar kremanızda yumurta kokusu oluşabilir)
Kıvam alan kremamızı ateşten alıp tereyağımızı ve ikinci vanilya çubuğumuzu ortadan boylamasına ikiye kesilip içindeki özü bıçakla sıyırılıp ilave ediyoruz. Kremamızı tel çırpıcı ile iyice karıştırıp cam veya metal bir kaseye koyup oda sıcaklığına gelene kadar soğuttuktan sonra kremamızın üzerine streç film serip buzdolabına koyuyoruz ve en az 4 saat dinlendiriyoruz.
Fındıklarımızı  mutfak  robotunda  güzelce  öğütüp  üzerine  küp  küp  kestiğimiz  tereyağımızı  ekleyip  1  dakika  mutfak  robotumuz da  tereyağını  güzelce  yumuşatıyoruz.
Daha  sonra  üzerine  pudra  şekerini  ,  yumurtayı  ve  60 gram  unu  ekleyip  tekrar  mutfak  robotumuzu  çalıştırıp  1-2  dakika  hamur  olana  kadar  karıştırıyoruz.
Daha  sonra  kalan  unumuzu  ekleyip  elimizle  hamuru  yoğuruyoruz. 
Saplarını  kopartmadan  yıkayıp  kuruttuğumuz  çileklerimizi  çikolatanın  içine  daldırıp  olduğu  gibi  bırakıyoruz. Buzdolabında  4-5  gün  bozulmadan  saklayabilirsiniz.
Hamuru  yoğurduktan  sonra   3 mm  kalınlığında  açıp  1 tart  kalıbımıza  yerleştirip  ortasına  çatalla  küçük  delikler  açıyoruz 
( tart  pişerken  şişmesini önlemek için) ve  30 dakika  derin  dondurucuda  dinlenmeye  bırakıyoruz.
Önceden  160  derecede  ısıtılmış  fırında  15-20  dakika  altın  sarı  renk  alana  kadar  pişiriyoruz.
Soğuyan tart tabanımızın içine kremamızı dolduruyoruz. 
İncirlerimii 4 e bölüp tartımızın üzerine dizip bal kaşığı ile üzerlerime bal damlatıyoruz."
},
{
url:"http://4.bp.blogspot.com/-UKn1P_6XAyo/VWee6itVt6I/AAAAAAAACi0/i_zO2kYtk_Q/s1600/PESTOLU%2BVE%2BISPANAKLI%2BGALETTE%2BLOGOLU%2B9.jpg",
yemek:"PESTOLU Ve ISPANAKLI GALETTE",
tarif:"Ispanak, tuzlu yoğurt, kimyon, biber salçasıyla hazırlanan Antakya'nın meşhur katıklı ekmeğinin geleneksel yapım sürecinde, iç harç evlerde hazırlanıp, taş fırına yollanıyor, sonrası fırıncının maharetine kalıyor. Bu iç harç hamurun arasına konulup incecik açıldıktan sonra taş fırında pişiriliyor.

4-5 ay önce katıklı ekmeğe yeni bir yorum katmanın yollarını ararken daha önce sık sık kendisinden bahsettiğim arkadaşım Piyer, katıklı ekmeği pestolu yapma fikrini ortaya attı.

Fikir çok mantıklı geldi ve nasıl yapacağımızı düşünmeye başladık. Ispanağı hafif soteleyip pestoyla karıştırmaya karar vererek ilk denememizi yaptık ancak ıspanak diriliğini kaybetti ve görüntüsünü de beğenmeyerek farklı bir yöntem denemeye karar verdik.  Uygulama şeklini değiştirip hamurun üzerine önce pestoyu sürmeyi pestonun üzerine de ıspanakla zeytinyağını hafifçe soteleyip koymayı planladık. Teoride her şey mantıklıydı, malzemeler hazırlandı fırının yolu tutuldu, fırıncının bakışları, 'bu ne!' deyişi aklımdan hiç çıkmıyor, 'ben bununla uğraşamam' deyip bizi başından savmaya çalışsada, biraz ısrar sunucunda istediğimizi yapmaya ikna ettik. Böylece pestolu ve ıspanaklı katıklı ekmeği yaratmış olduk. Muhteşem bir lezzet oldu ve beklediğimizden çok daha lezzetliydi.
Bu muhteşem lezzeti bir an önce blogumda paylaşmanın hayallerine kapılsam da büyük şehirlerde taş fırınların olmayışını ve insanların pratik tarifler aradıklarını düşünerek pestolu katıklı ekmeğimizi uyarlamaya karar verdim.


Evde rahatlıkla yapılabilecek tuzlu galeta hamurunu kullanarak ilk denememi yaptım ve normalde ilk denemelerde istediğim sonuca ulaşmam biraz zor olsa da bu tarifte ilk denemede mutlu sonuca ulaştım. 

PESTOLU  ve  ISPANAKLI  GALETTE  TARİFİ

- 4 kişilik 

Malzemeler

Hamur içi 
1 + 3/4 su bardağı un
1/4 tatlı kaşığı tuz
110 gram teryağı (küp küp kesilmiş ve soğuk)
1/4 su bardağı krem peynir
1/4 su bardağı çok soğuk su
1 adet yumurtanın sarısı (hamurun üzeri için)
1 çorba kaşığı su (hamurun üzeri için)
Üst harç için
2 çorba kaşığı pesto
6-7 dal ıspanak (sapları ayıklanmış)
1/2 çorba kaşığı zeytin yağı
Yapılışı
Un ve tuz mutfak robotuna konup üzerine küp küp kesilmiş tereyağı eklenip 2-3 dakika hamur kumsu kıvama gelene kadar, mutfak robotu arada durdurularak çalıştırılır. 
Kumsu kıvama gelen karışıma su ve krem peynir ilave edilerek 2 dakika kadar daha homojen bir hamur oluşana kadar karıştırılır.
Hamur streç filme sarılıp buzdolabında yarım saat dinlendirilir.
Ispanaklar yıkanıp kurutulduktan sonra, 3 santim kalınlığında şeritler halinde doğranır. Orta boy bir tavaya 1/2 çorba kaşığı zeytin yağı konup 1 dakika ısıtıldıktan sonra ıspanaklar eklenerek 1 dakika hafifçe sotelenir ve orta boy bir tabağa aktarılır.
Pesto küçük bir kaba konup hazır halde bekletilir. (isterseniz hazır pesto kullanabilirsiniz fakat ben hazır pestolar yerine kendi pestomu yapmayı tercih ettim, postonun tarifini de alt kısımda sizlerle paylaşmak isterim)
Dinlenen hamur iki yağlı kağıdın arasına konup açılır. Hamur açılırken merdane ile sürekli farklı yönlere doğru bastırılarak hamur açılır.
Hamur 1 santim kalınlığına geldikten sonra üstteki yağlı kağıt kaldırılıp hamurun kenarları 20 şer santim uzunluğunda   kesilerek düzeltilir. Kesilen hamur parçaları hamurun kenarlarına ilave edilerek boşluklar doldurulup tekrar yağlı kağıt konup merdane ila açılarak düzeltilir ve kare formda hamur elde edilir. Hamur en son tekrar kesilerek kenarları düzeltilir.( 20*20 santimlik kenarları düzgün bir hamur elde etmek görsellik için önemlidir, kare bir hamur yerine yuvarlak formda bir hamurda oluşturabilirsiniz)
Fırınımızı 170 derecede çalıştırıyoruz.
Kare form alan hamurumuzun karşılıklı iki kanarından 1 santimlik kısım katlanır. (fotoğrafta görüldüğü gibi)
Daha sonra hamurun diğer iki kenarında 1 er santim diğer hamurların üzerine katlanır ve hamurumuzun kanarları oluşmuş olur (üst taraftaki fotoğrafı inceleyerek fikir sahibi olabilirsiniz)
Hamurları kenarları katlandıktan sonra hamurumuzu yaglı kağıt ile birlikte tepsimize alıyoruz. Tepsiye aldığımız hamurun tabanına çatalla delikler açıyoruz (bu işlemi hamurun pişerken kabarmasını önlemek amacı ila yapıyoruz)
Yumurta sarısı ve 1 çorba kaşığını suyu güzelce çırpıp hamurumuzun kenarlarına sürüyoruz. Hamurumuzu fırına atıp 30 dakika pişiriyoruz. Fırını 15. dakikada açıp hamurun kenarlarına tekrar yumurta sürüyoruz. Hamurumuzun tabanında şişme var ise tekrar çatalla bastırıp düzeltiyoruz.
Pişen hamurumuzu çıkartıp tabanına pestomuzu sürüyoruz. Pestomuzu sürdükten sonra ıspanaklarımızı gelişi güzel dizdikten sonra tartımızı tekrar fırına atıp 2 dakika daha pişirdikten sonra servis ediyoruz.
Pesto Tarifi

- 4 yemek kaşığı için

Malzemeler
1 demet fesleğen (25 gram)
2 yemek kaşığı çam fıstığı (18 gram )
80 gram rendelenmiş parmesan
4 yemek kaşığı zeytin yağı 
1 çay kaşığı okyanus tuz 
Yapılışı
Fesleğen havana konur, 1 dakika kadar dövülen fesleğene hafifçe ezdiğimiz sarımsaklar ve bir çay kaşığı okyanus tuzu ilave edilerek 1 dakika daha dövülür. 
Karışıma çam fıstıklarınıda eklenip 1 dakika daha dövülür.
Havandaki karışıma parmesanın yarısı ve  zeytinyağı ilave edilip 1 dakika daha pesto sos kremamsı bir kıvam alana kadar dövülür."
},
{
url:"http://2.bp.blogspot.com/-Ll12jmsKceU/VT6Xjz7BUFI/AAAAAAAACds/m8rg_VmQT2U/s1600/C%CC%A7I%CC%87KOLATALI%2BTURTA%2BLOGOLU%2B2.jpg",
yemek:"Çikolatalı Turta",
tarif:"Son zamanlarda neredeyse hiç televizyon izlemiyorum. Birkaç hafta önce haberlere bakmak için televizyonu açtığımda karşıma 'Masterchef Junior' adında bir program çıktı. Programda 8-12 yaş arasındaki çocuklar muhteşem ötesi yemekler yapıp yaptıkları yemeklerdeki yaratıcılıklarını anlatıyorlardı. Gözümü kırpmadan 45 dakika izlediğim programda çocuklara çikolatalı turta görevi verildi ve  izledikçe canım turta çekmedi desem yalan olur.

Daha önce  elmalı turta tarifi paylaşmış olmama rağmen en sevdiğim malzeme olan çikolatayla neden turta yapmadığımı kendime sormadan edemedim. Zaman bulup tarif deneme şansım olmasa da notlarımın arasına yazıp kağıdı bir kenara attım.
Geçen hafta the 'Smitten Kitchen Cookbook' kitabını incelerken karşıma çikolatalı turta çıkınca artık bu tarifi deneme zamanının geldiğini düşünerek mutfağa girdim.

Tarifi okuyup inceledikten sonra kitaptaki turta tabanı yerine daha önce elmalı turta tarifinde yaptığım turta tabanını kullanmaya karar verdim. Farklı çikolatalı turta tariflerini inceleyip Martha Stewart'ın çikolatalı turta videosunu da izledikten sonra tarifi denedim.

Hamur tarifi : Sofra ansiklopedisinden adapte edilmiştir.
Çikolatalı dolgu tarifi : The smitten kitchen kitabından alınmıştır
Süsleme : Martha Stewart


ÇİKOLATALI  TURTA  TARİFİ

- 8 kişilik

Malzemeler
Hamur için 
150 gram un (1 su bardağı + 1 yemek kaşığı)
90 gram tereyağı (6 yemek kaşığı,buzdolabından, küp küp kesilmiş)
3 çorba kaşığı çok soğuk su 
1 kilogram nohut (agırlık için)
Çikolatalı dolgu için 
115 gram tereyağı (1/2 su bardağı)
135 gram toz şeker (2/3 su bardağı)
58 gram bitter çikolata (1/3 su bardagı) (%65 kakao)
2 yumurta
1 adet vanilya çubuğu
Sunum için
1 su bardağı soğuk süt
1 paket krem şanti
50 gram bitter çikolata (tablet çikolata) (%65 kakao)
Yapılışı

Hamurun Yapımı
Un ve tereyağı mutfak robotunda kumsu bir kıvama gelene kadar 3-4 dakika karıştırılır.
Kumsu kıvama gelen karışıma soğuk suyumuzdan 1 çorba kaşığı ilave edip 30 saniye karıştırıyoruz. Bu işlemi suyumuz bitene kadar 3 defa tekrarladıktan sonra karışımı robottan alıp elimizle hafifçe yoğurduktan sonra hamura top şekli vererek streç filmle üzerini kaplayıp yarım saat buzdolabında dinlenmeye bırakıyoruz.
Hamuru1 santim kalınlığında 20 santim gelişliğinde bir bir daire olacak şekilde açıp kalıbımızın içine oturtuyoruz. (20 cm lik kenarları eğik veya diz kalıp kullanıyoruz) Hamuru kalıba güzelce bastırıp yayıyoruz.(kalıbın kenarlarında fazladan hamur kalabilir, fazla hamurları turta tamamlandıktan sonra kesiyoruz.)
Fırınımızı 190 derecede çalıştırıyoruz.
Kalıba yerleştirdiğimiz hamurun üzerine yağlı kağıt yerleştirip, yağlı kağıdın hamura yapışmasını sağlamak için hafifçe bastırıyoruz. Yağlı kağıdın üzeri 1 kilogram nohut koyuyoruz(bu işlemi yapmamızın sebebi hamurumuzun pişerken şişmesini engellemektir)
Hamur altın sarısı renkte olana kadar 35-40 dakika 190 derecede pişiriyoruz. Pişen hamurumuzu fırından çıkartıp üzerindeki nohutları yağlı kağıt ile birlikte kaldırıp soğumaya bırakıyoruz.
Çikolatalı Dolgunun Yapımı
Çikolatayı  benmari  usulü ( küçük  bir  tencereye  iki  parmak  su  koyup  üzerine  cam  veya  metal  bir kase  oturtup  pişirme)  eritiyoruz.
Tereyağı ve toz şeker hızlı devirde 2-3 dakika çırpılır.
Vanilya çubuğumuzu ortadan kesip içindeki özü çıkartıyoruz ve tereyağına ilave edip 1 dakika çırpıyoruz.
Çırpılan tereyağlı karışıma erittiğimiz çikolatayı ilave edip orta devirde 2 dakika çırptıktan sonra 1 adet yumurta ilave edilip 5 dakika hızlı devirde çırpılır. 5 dakika çırpıldıktan sonra 2. yumurta ilave edilip 5 dakika daha çırpılır. 
Kremamız hazır olmuş oluyor ve kremamızı turta tabanımızın içene döküp üzerini düzeltip buzdolabında en az 2 saat tercihen 6 saat dinlendiriyoruz.
Sunum Hazırlığı
Toz krem şanti ve set hızlı devirde 3 dakika çırpıldıktan sonra çikolatalı turtanın üzerine yayılır.
Çikolatamızı tezgahın kenarına dayıyoruz, büyük boy bıçağı iki elimizle tutarak çikolatanın üzerinde kendimize doğru çekerek çikolatayı kazıyoruz ve çıkan çikolata parçalarını krem şantinin üzerine serpiyoruz. (marketlerde satılan kare veya dikdörtgen çikolataları kullanabılırsınız, artan çikolatayı farklı zamanlardada tüketebilirsiniz)"
},
{
url:"http://2.bp.blogspot.com/-wJePclMFuCI/VQvgIqv3UjI/AAAAAAAAB6k/wRtBsepFMBI/s1600/SEVGI%CC%87LI%CC%87LER%2BGU%CC%88NU%CC%88%2BTARTI%2B1.jpg",
yemek:"Sevgililer Günü Tartı",
tarif:"Sevgililer Günü'ne az bir süre kala, sevgilinize klişe bir hediye almak istemiyorsanız ve hala özel bir hediye arayışındaysanız kendi emeğinizle güzel bir tart yapmanızdan daha özel bir hediye olamaz diye düşünüyorum. Sevdiğinizi çok mutlu edecek bu tarifin yapımı da oldukça kolay. 
Sevgililer Günü denince akla kırmızı, kalp, çikolata gibi şeyler geldiğinden ben de içinde kırmızı rengi ve aşkı barındıran, bol çikolatalı ve tadına baktığında sevgilinizin aklını başından alabilecek bir tart yaptım. Sizin de hoşunuza giderse sevdiğinize yapıp, bu tarifle size tekrar aşık olmasını sağlayabilirsiniz.
- 8 kişilik

Malzemeler

Tart Tabanı için
110 gram tereyağı (oda sıcaklığında, 1/2 su bardağı)
90 gram pudra şekeri (1/2 su bardağı + 1 yemek kaşığı)
1 yumurta
245 gram un (1 + 3/4 su bardağı)
Tart Dolgusu için 
200 ml Krema (1 paket krema)
240 gram beyaz çikolata
100 gram ahududu (donmuş ve ya taze)
Tart Kaplalamsı için
320 gram Beyaz çikolata
Yapılışı

Tart Tabanı Yapılışı
Tereyağımızı mutfak robotunda kremamsı kıvama getiriyoruz.
Daha  sonra  üzerine  pudra  şekerini ilave edip 1 dakika karıştırdıktan sonra,  yumurtayı da ilave edip 1 dakika daha karıştırıyoruz,  unu  ekleyip  tekrar  mutfak  robotumuzu  çalıştırıp  1-2  dakika  hamur  olana  kadar  karıştırıyoruz. Hamuru 1 saat buzdolabında dinlendiriyoruz. (hamuru buzdolabında 4-5 gün bozulmadan saklayabilirsiniz)
Fırın 160 derecede çalıştırıyoruz.
28 santimlik bir tart kalıbı kazırlanır. Hamurumuzu iki yağlı kağıt arasına koyup 32 santim çapında yuvarlak olarak açıyoruz. Hamuru açtıktan sonra yağlı kağıtları kaldırıp hamuru tart kalıbına yerleştiriyoruz, kenarlarını ve ortasını hafifçe bastırarak tart kalıbının şeklini almasını sağlıyoruz. Daha sonra tart kalıbını dışında kalan parçaları bıçakla kesip düzeltiyoruz. (Hamuru tart kalıbına koyduğumuzda hamurun bir kısmı kalıptan büyük bir kısmıda kalıba göre daha küçük olabilir, bu görüntüden korkmayın ve fazla kısımlardan kestiğiniz hamuru eksik bölümlere ekleyip düzeltin)
Hamurumuzu tart kalıbına yerleştirdikten sonra tabanına çatalla delikler açıyoruz. (çatalla delikler açmamızın nedeni tart tabanın pişerken şişmesini önlemek)
25 dakika 160 derecede altın sarısı rengine gelen hamurun piştiğini anlıyoruz. Pişen tart tabanını fırından çıkartıp soğumaya bırakıyoruz.
Tart Dolgusunun Yapılışı
240 gram beyaz çikolatayı benmari  usulu (Küçük bir tencereye iki parmak su koyup  üzerine cam veya metal bir kase oturtup pişirme)  eritiyoruz.
Krema orta boy cam veya metal bir kaba koyulur, mikserin en hızlı devrinde 5 dakika çırpılır.
Çırpılan kremaya eritilmiş çikolata ilave edilir ve 1 dakika daha en hızlı devirde çırpılır.
En son ahududular ilave edilerek 1 dakika yavaş devirde çırpıldıktan sonra krema hazır olur. (Donmuş ahududu kullanıyorsanız ahududuları kullanmadan 1 saat önce derin dondurucudan çıkartıp oda sıcaklığına gelmesini sağlayın, ahududunun buzu çözülürken bir miktar su bırakabilir bu suyuda kremaya ilave edin)
Hazır olan krema tart tabanının içine dökülür,  tabanına yayılır ve üzeri düzeltilir.
Tartın Kaplanması
320 gram beyaz çikolatayı  benmari  usulu (küçük bir tencereye iki parmak su koyup  üzerine cam veya metal bir kase  oturtup  pişirme) eritiyoruz.
Eriyen çikolatadan göz kararı olarak 3-4 yemek kaşı küçük bir kaseye ayrılır.
Kalan çikolata sürekli karıştırılarak 28-29 dereceye gelene kadar soğutulur. (Eğer dereceniz yoksa yaklaşık 8-10 dakikada çikolata bu sıcaklığa düşmektedir.)
Çikolata istenilen dereceğe geldikten sonra küçük kaseye ayırdığımız çikolata ilave edilip güzelce karıştırıldıktan sonra çikolatamızı tartımızın üzerine döküyoruz ve tüm tartın yüzeyini kaplayacak şekilde çikolatamızı yayıyoruz.(Çikolatayı yayarken oluşan şekilleri çok önemsemiyoruz )"
},
{
url:"http://2.bp.blogspot.com/-YyL501sAXt4/VQvV94YeKSI/AAAAAAAAB50/OLWu-_ql7R0/s1600/IMG_1560.jpg",
yemek:"Elmalı Turta (Apple Pie)",
tarif:"Geçen hafta ekmek yapma merakına kapıldığım bir akşam sanırım kütüphanedeki tüm yemek kitaplarını karıştırdım. Kendimi ekmek tarifleri arasında kaybederken aslında devamlı aklımda olan ve bir türlü deneyemediğim elmalı turta tarifine rastladım. Tarifi, 'elbet bir ara yaparım' diyerek defterime not düştüm ancak daha fazla dayanamayıp kendimi ertesi gün malzemelerin başında buldum. Ancak tarifi denemeden önce biraz elmalı turtayı da araştırmam gerekiyordu ki bu sefer de kütüphanedeki tüm kitaplarda elmalı turtayı aramaya başladım.


Tarifler genellikle birbirlerine benzese de elmalı dolguda kullanılan elma çeşitleri ve kullanılan şeker oranları biraz farklılık gösteriyordu. Sadece ekşi elma kullanılan tariflerde şeker biraz daha fazlayken içinde tatlı elma kullanılan tariflerde şeker oranı bir miktar azalıyor. Ekşi elma olarak 'Granny Smith' en çok tercih edilen elma cinsi olarak gözüme çarptı.


Kendi tarifimde sadece yeşil ve ekşi olan elmaları kullanmayı tercih ederek fazla tatlı bir lezzet elde etmekten kaçındım. Amerikalılar elmalı turtayı ılık olarak ve üzerine vanilyalı dondurma ilave edilerek servis ettiğinden ben de üzerine 1 top vanilyalı dondurma koyarak geleneği bozmadım. 

Tarif : Sofra ansiklopedisinden adapte edilmiştir.

ELMALI  TURTA  TARİFİ

8-10 kişilik
Malzemeler

Hamur için


300 gram un (2 su bardağı + 2 yemek kaşığı)
180 gram tereyağı (buzdolabından)(küp küp kesilmiş)
6 çorba kaşığı çok soğuk su 
Elmalı dolgu için
800 gram yeşil ekşi elma (grany smith) (4-5 adet elma)
1 çorba kaşığı mandalina suyu
150 gram toz şeker (3/4 su bardağı) 
1 tatlı kaşığı tarçın
1 çorba kaşığı tereyağı (buzdolabıdan)
1 çorba kaşığı mısır nişastası
1 tatlı kaşığı hindistan cevizi
Yapılışı

Hamur 
Un ve tereyağı mutfak robotunda kumsu bir kıvama gelene kadar 3-4 dakika karıştırılır.
Kumsu kıvama gelen karışıma soğuk suyumuzdan 1 çorba kaşığı ilave edip 30 saniye karıştırıyoruz. Bu işlemi suyumuz bitene kadar 6 defa tekrarladıktan sonra karışımı robottan alıp elimizle hafifçe yoğurduktan sonra hamura top şekli vererek streç filmle üzerini kaplayıp yarım saat buzdolabında dinlenmeye bırakıyoruz.
Yarım saat dinlenen hamurun 1/3 lik kısmımı turtamızın üst kısmı için ayırıyoruz.
Hamurun 2/3 lük bölümünü 1 santim kalınlığında 20 santim gelişliğinde bir bir daire olacak şekilde açıp kalıbımızın içine oturtuyoruz. (20 cm lik kenarları eğik veya diz kalıp kullanıyoruz) Hamuru kalıba güzelce bastırıp yayıyoruz.(kalıbın kenarlarında fazladan hamur kalabilir , fazla hamurları turta tamamlandıktan sonra kesiyoruz.)
Elmalı dolgu 
Küçük bir kapta şeker , tarçın , nişasta ve hindistan cevizini güzelce karıştırıyoruz.
Elmalarımız soyup ortadan ikiye bölüyoruz. Elmanın ortasındaki çekirdeği ayıklayıp elmalarımızı 0,5 santim kalınlığında dilimliyoruz.
Dilimlediğimiz elmaları orta boy bir kaba alıp üzerine mandalina suyunu döküyoruz.
Elmalarımızın üzerine şekerli karışımda 1 çorba kaşığı serpip elmaları hafifçe sallayarak karıştırıyoruz. Sallama esnasında üzerine şeker gelmeyen elmalar üst tarafa gelmekte , tekrar 1 çorba kaşığı şekerli karışımda serpiyoruz ve tekrar elmaları sallıyoruz. Şekerli karışım bitene kadar bu işlemi tekrarlayıp elmaların tümünün şekerli karışımla bulanmasını sağlıyoruz.(elmaların ezilmemesi için elmaları kaşıkla karıştırmıyoruz.)
Turtanın birleştirilmesi
Fırınımızı 190 dercede çalıştırıyoruz.
Elmalarımızı kalıbın içine açtığımız hamurun üzerine diziyoruz. Dizme işlemini kat kat yapıyoruz. Önce en alt kısma elmaları diziyoruz sonra üzerine elmaları dizip düzenli katmanlar oluşturuyoruz. Elmalar biraz fazla gibi görünseler de pişme sırasında bir miktar küçülme olacağı için elmalar gözünüzü korkutmasın.
Elmaların üzerine 1 çorba kaşığı tereyağımızı küçük küçük 5-6 parça halinde elmaların üzerine diziyoruz.
Elmaları dizdikten sonra öncede ayırdığımız 1/3 lük hamurumuzu  1 cm kalınlığında 22 santim çapında bir daire olarak açıp elmaların üzerine yerleştiriyoruz. Hamurun kenarlarını kalıbımızın kenarına sıfır olacak şekilde bıçakla düzeltip kenarlarını hamur parçalarının üzerine iterek katlıyoruz.
Turtamızı fırında en az 45 dakika hamur altın sarısı olana kadar pişiriyoruz. Fırınınızın durumuna göre süre uzayabilmekte. 45 dakikanın sonunda 5 er dakika aralıklarla kontrol ederek 10 dakika daha pişirebilirsiniz. (fazla pişirdiğinizde üst hamur kenarlardan ayrılmakta ve turtanın şekli bozulmakta)"
},
{
url:"http://4.bp.blogspot.com/-2wMZ9yjBLO0/VQvKRQRac-I/AAAAAAAAB3w/eQEhWrLmtt8/s1600/TOBLERONE%2BVE%2BNARLI%2BTARLI.jpg",
yemek:"Toblerone Ve Narlı Tart",
tarif:"Bugünlerde pazarlarda, marketlerde en baş köşede taptaze narlar var. Benim de en sevdiğim meyvelerden biri olan narla nasıl bir tarif denemeliyim diye aklımdan bir sürü fikir geçiyordu.  İlk başta galletta yapmayı düşündüm ama sonra vazgeçtim.

Dün akşam markette gezinirken karşıma dev gibi bir Toblerone standı çıktı ve o an narlı ve Toblerone'lu tart yapmaya karar verdim. Nasıl yapacağımı kesinleştiremesem de aşama aşama hayata geçirmeyi düşündüm. Üç farklı tart denemesi yaptım. İlk yaptığımda narla Toblerone birbiriyle tam anlamıyla birleşmediler.


2. denemede narla Toblerone birbirlerine uyum sağlamasalar da görsel olarak mükemmeldi.

3. denemede ise hem lezzet hem de görsellik olarak istediğim sonuca ulaşmıştım. Aslında basit bir tart hamurunun üzerine Toblerone'lu ve narlı ganaj yaptım. 
Tatlı narla Tobleroneun birbiriyle bu kadar uyumlu olabileceğini hiç düşünmezdim. Bu fikir aklıma geldiğinde aslında biraz çılgınca gibi görünüyordu. Toblerone'u erittikten sonra taze sıkılmış nar suyunu yavaş yavaş çikolataya ilave edip karıştırdım. Nar suyu ve çikolata tam anlamıyla birleşip akışkan bir kıvama geldiğinde nar suyu eklemeyi bıraktım ve karışımın tadına baktım. İlk anda nar tadı gelmiyormuş gibi bir his oluşsa da sonrasında narın mükemmel lezzeti damakta vazgeçilmez bir lezzet bıraktı. 
Bu tarifi denerken dikkat edilmesi gereken en önemli unsur bence nar suyunun elde edilmesi. Nar, birçok yerde ikiye bölünüyor ve sıkma aleti ile sıkılarak suyu çıkartılıyor, ancak bu yöntem uygulandığında narın kabukları da dahil olduğundan buruk bir tat geliyor. Buruk bir tat oluşmaması için nar tanelerinin tamamen ayıklanması ve o şekilde suyunun çıkartılması çok önemli.

TOBLERONE  ve NARLI  TART  TARİFİ

4-6 kişilik 

Malzemeler 

Tart hamuru için 
240 gram un 
100 gram tereyağı 
50 gram pudra şekeri
20 gram kakao
1 yemek kaşığı süt
1 yumurta 
Tobleron ve narlı ganaj için 
200 gram toblerone
1/3 su bardağı nar suyu (taze sıkılmış) (100 gram)
1/2 nar 
Yapılışı

Tart  hamuru 

Öncelikle  fırınımızı  160  derecede  çalıştırıyoruz.
Tereyağımızı  mutfak  robotunda  1  dakika  karıştırıyoruz.(kremamsı  kıvam  için)
Üzerine  pudra  şekerimizi  ve  yumurtamızı  ekleyip  2  dakika  daha  robotumuzu  çalıştırıyoruz.
Unumuzun  60  gramını  ekleyip  robotumuzu  1 dakika  daha  çalıştırıp  kalan  180  gramlık  unu  ekleyip  2-3  dakika  robotu  çalıştırıp  hamurumuzu  hazır  hale  getiriyoruz. 
Hamurumuzu 18 santimlik kare veya 20 santimlik yuvarlak tart kalıbımıza açıp  25  dakika pişiriyoruz.
Pişen  hamuru  fırından  alıp  15  dakika  soğutuyoruz.  Güzelce  paketleyip  buzdolabında  1  hafta  bozulmadan  saklayabilirsiniz
Toblerone ve narlı ganaj
Narımızı alıp kabuklarını ve zarını ayırdıktan sonra narın suyunu sıkın ve ten süzgeçten geçirip bir bardağa doldurun.
Toblerone'umuzu bıçakla ince ince dilimleyip orta boy cam veya metal kaseye koyuyoruz.
Çikolatayı  benmari  usulu ( küçük  bir  tencereye  iki  parmak  su  koyup  üzerine  cam  veya  metal  bir kase  oturtup  pişirme)  eritiyoruz.
Eriyen çikolatamızın içine bir tatlı kaşığı yardımı ile 1 kaşık nar suyun koyup spatula ile karıştırın , nar suyu kaybolunca 1 kaşık daha ekleyin bu işlen nar suyu bitene kadar devam edin. (Nar suyunun yarısı çikolataya eklediğinizde çikolata biraz sert bir kıvam almakta ve karıştırması zor bir hal almakta yılmadan devam etmek gerekmekte.) 
Tüm nar suyu bittikten sonra karışımı tartımızın içine doldurup yarım saat oda sıcaklığına gelmesini bekledikten sonra en az 2 saat buzdolabında dinlendiriyoruz. 
"
},
{
url:"http://3.bp.blogspot.com/-3n03Tbl9Jkk/VQvmzcjuG1I/AAAAAAAAB8Q/7oqCppT16_M/s1600/IMG_1337.jpg",
yemek:"Balkabaklı Tart",
tarif:"
Bir ay kadar önce hayatımda yediğim en güzel kabak tatlısını, Antalya'nın en iyi restoranı olarak anılsa da bence Türkiye'nin en iyi restoranlarından biri olan 7Mehmet adlı restoranda tatma şansı buldum.Aslında aklımızda tatlı yemek yoktu ancak restoranın ikramı olarak gelen kabak tatlısına hayır diyemedik, böylece tatlı ve üzerindeki inanılmaz güzel kaymağın tadı damağımda ve aklımda kalmış oldu. Kabak tatlısından aldığım ilk lokma benim başka bir tarifi hayal etmeme sebep oldu ve bugün sizlerle paylaştığım balkabaklı tart tarifi ortaya çıktı. 


Hiç kabak tatlısı yapmamıştım ve nasıl yapıldığını da bilmiyordum. Balkabaklı tart için de durum aynıydı. Kendimce fikirler üretirken kabakları kabuklarıyla fırında pişirip daha sonra püre haline getirmekle işe başladım. Püre haline gelen kabaklara şeker, tarçın ve nişasta ekleyip biraz pişirdikten sonra yoğun bir tart dolgusu elde ettim.
Restoranda tatlının üzerine eklenen ceviz ve kaymak kabak tatlısına o kadar çok yakışmıştı ki sanki onlardan biri olmasa tatlı bozulacakmış gibi görünüyordu. Ben de tartımın balkabağı ile yaptığım  dolgusuna bol miktarda ceviz ekledim ve servis ederken üzerine kaymak koydum. Böylece balkabağını kullanarak denediğim ilk tarif tart oldu ve çok yakında balkabağıyla yapılmış yeni tarifleri de sizlerle buluşturmak istiyorum.

Ülkemizde yemeklerde balkabağı çok fazla kullanılmasa da Amerika ve Avrupa'da balkabağı ile birçok yemek ve tatlı yapılmakta. Bunca zaman balkabağıyla tarifler denemediğime üzülsem de balkabaklı tart güzel bir başlangıç oldu.

Tart hamuru tarifi : Dorie Greenspan'ın Paris Sweets kitabından adapte dilmiştir.

BALKABAKLI  TART  TARİFİ

8 kişilik

Malzemeler 

Bal kabaklı tart dolgusu için

2 kilogram bal kabağı (kabuklu halde )
100 gram ceviz (
3 çay kaşığı tarçın
2 çay kaşığı mısır nişastası
150 gram toz şeker (3/4 su bardağı)
Tart hamuru için 
140 gram tereyağı
50 gram pudra şekeri (1/4 su bardağı + 1 yemek kaşığı)
50 gram toz şeker (1/4 su bardağı)
1 yumurta 
255 gram un (1 su bardağı + 3/4 su bardağı + 1 yemek kaşığı)
1 kilogram nohut veya farlı bir bakliyat(hamurun üzerine ağırlık uygulamak için)
100 gram kaymak (servis sırasında kullanmak için)

Yapılışı

Bal kabaklı dolgu 
Fırın 180 derecede çalıştırılır
Fırın tepsisine yağlı kağıt serilir
Bal kabağı büyük şeritler halinde kesilip yağlı kağıdın üzerine yerleştirilir
Fırına atılan bal kabakları 30 dakika iyice yumuşayana kadar pişirilir.
Yarım ceviz alınıp önce ortadan ikiye daha sonrada dik olarak 3 eşit parçaya bölünerek küçük ceviz parçaları elde edilir.
Pişen kabaklar fırından çıkartılır. Kabakların kabukları bıçak yardımı ile sıyrılır. Sıyrılan kabağın iç kısmı blendırda püre haline getirilir.(blendrınız çok büyük değilse bu işlemi 2-3 defada yapabilirsiniz)
Püre haline gelen bal kabağı orta boy bir tencereye aktarılır. Üzerine toz şeker ve tarçın ilave edilerek orta ateşte ocağa alınır.
Ocakta 3-4 dakika kaynama karışım fokurdayana kadar pişirilip üzerine nişasta eklenir 1 dakika daha karıştırılarak pişirildikten sonra soğumaya bırakılır.
Soğuyan karışıma ceviz ilave edilerek karıştırılır.
Tart hamuru
Tereyağı , pudra şekeri ve toz şeker isterseniz mutfak robotunda isterseniz blendırda krema kıvamına gelene kadar karıştırılır.
Karışımın üzerine yumurta ve un eklenip , karışım kabın kenarlarına yapışmayacak kıvama gelene kadar karıştırılır.
Fırın 180 derecede çalıştırılır.
30 santimlik tart kalıbı hazırlanır.
Hamur yağlı kağıt üzerinde 32 santim çapında bir daire olacak şekilde açılır.
Açılan hamur tart kalıbına yerleştirilip kenarları ve tabanı hafifçe bastırılarak düzeltilir. Kenarlarda kalan fazla hamur kesilip kaldırılır.
Hamurun üzerine yağlı kağıt yerleştirilip üzerine nohut veya farklı bir bakliyat konarak hamurun üzerine ağırlık uygulanır. (hamurun üzerine ağırlık koymazsanız hamur şişip çatlamaktadır)
Tart hamuru 20 dakika ağırlıkla beraber pişirildikten sonra üzerindeki ağırlık kaldırılıp 10 dakika daha pişirilir. Altın sarısı renk alan hamur pişmiştir.
Hamur oda sıcaklığına geldikten sonra içine balkabaklı dolgu eklenerek servise hazır hale gelir. 
Servis sırasında kaymak ile servis edilebilir. "
},
{
url:"http://1.bp.blogspot.com/-hLZWAsDuCTM/VQv_2ivD5OI/AAAAAAAAB9s/Z2NK9ECcelQ/s1600/IMG_1077.jpg",
yemek:"Peynirli Tart",
tarif:"3 hafta önce Melike adlı okurumla sohbet ederken bana mutlaka denemem gereken bir tart tarifinin olduğunu söyledi ve tarifi yolladı. 1 hafta aradan sonra tekrar konuştuğumuzda tarifi deneyip denemediğimi sordu ve maalesef deneyemediğim haberini aldı. O sıralar dondurma tarifleriyle boğuştuğumu ve ertesi gün deneyeceğimi söyledim.

Tarifi denediğimde fotoğraflarını yolladım ancak Melike tartın çok sert göründüğünü, kendi yaptığının yumuşacık olduğunu söyledi. Ben de tarifi tekrar denemem gerektiğini düşündüm. 


Birkaç gün sonra Melike'ye tartta hangi peyniri kullandığını sordum. Böreklik peynir kullandığını duyunca biraz şaşırdım ve böreklik peynir nedir diye sorduğumda 'bildiğin sert böreklik peynir' cevabını aldım. Peynirin ne olduğunu o da bilmiyordu bana da kendimce bu böreğe uygun olduğunu düşündüğüm bir peynir ile tartı tekrar denemek kaldı.
Tart hamurunun yumuşak olması için  1 saat mayalanmaya bıraktım ve sonuç olarak yumuşacık bir tart hamuru elde ettim. Peynir olarak ne kullansam diye düşünürken ilk denememde dil peyniri kullandım , ancak istediğim sonuca tam olarak ulaşamadım. 

Denemelerime devam ederken, Piyer arkadaşımın anneannesinin yaptığı mükemmel peynirli börek aklıma geldi , anneannesi börekte tuzsuz künefelik peynir kullanırdı. Bu peynir benim tartım için mükemmel bir tercih olur diye düşünerek  birkaç deneme daha yaptım ve tadına doyamayacağınız bir tart tarifine de böylece kavuşmuş oldum. Tuzsuz künefelik Antakya peyniri bulamayacaklar için mozzarella ile deneme yaptım ve sonuç mozzarella ile de oldukça başarılı oldu.

PEYNİRLİ  TART  TARİFİ

8 kişilik

Malzemeler
490 gram un ( 3 + 1/2 su bardağı )
125 gram tereyağı (oda sıcaklığında )
1/2 su bardağı yoğurt (120 gram)
1 çay kaşığı kabartma tozu
1 yumurta ( akı ve sarısı ayrı ayrı )
1 tatlı kaşığı tuz
210 gram tuzsuz künefelik Antakya peyniri  (mozzerella da kullanılabilir)
2 tatlı kaşığı zeytin ezmesi 
8 adet cherry domates (kiraz domates)
Yapılışı 
Oda sıcaklığında tereyağı , yoğurt ve yumurta akı güzelce karıştırılır.
Un ve tuz ilave edilip isterseniz elinizle isterseniz hamur yoğurma makinanız ile hamur kulak memesi kıvamına gelene kadar yoğurulur. Çok sert bir hamur oluşmasından kaçınılır. Hamur 1 saat oda sıcaklığında dinlendirilir.
Dinlenen hamur 0,5 cm(yarım santim) kalınlığında açılır.İnce bir hamur elde edilir. Açılan hamur 30 cm'lik tart kalıbına yerleştirilir. Kenarları ve tabanı sıkıştırıldıktan sonra hamurun fazla kısmı bıçak yardımı ile tart kalıbının kenarlarından kesilir.
Kesilen hamurlar toplanıp tekrar 0,5 cm kalınlığında açılır ve 1,2 cm'lik şeritler olacak 14 adet şerit kesilir.
Fırın 175 derecede çalıştırılır
Kalıp halindeki peynir elle küçük topaklar şeklinde parçalanır.
Zeytin ezmesi tartın tabanına yayılır. 
Peynir zeytin ezmesinin üzerine serpilir.
Domatesler ortadan ikiye bölünür
Kesilen şeritlerden ilk önce tarttın tam ortasında1 şerit konur. Daha sonra bu şeride dik olarak tekrar tartın ortasına 1 şerit daha yerleştirilir. Bu şeridin iki yanına 3,5-4 cm aralıklara göz kararı olarak iki şerit daha yerleştirilir. Daha sonra ilk yerleştirdiğimiz şeride paralel olarak 3,5-4 cm aralık bırakarak iki şerit yerleştirilir. Fakat kafes şeklini verebilmek için şerit ilk şeridin üstünden , ikinci şeridin altında ve 3. şeridin üstünden geçecek şekilde yerleştirilmelidir. Aynı işlem ilk yerleştirdiğimiz şeridin sol tarafına da uygulanır. Bu dizim şekli tüm hamur şeritleri bitene kadar devam ettirilerek kafes şekli verilir. ( bu işlemler uğraşmak istemezseniz ilk başta 7 şeridi paralel olarak dizin sonra kalan yedi şeridide diğer şeritlere dik olarak yerleştirip fırına atabilirsiniz , kafes görünümü sadece görselliği etkilemekte )
Kafes şeklinde dizdiğimiz hamurlar arasında kalan boşluklara şaşırtmalı olarak domatesler yerleştirilir.
Yumurta sarısına 1 tatlı kaşığı su eklenir güzelce çırpılır. Şeritlerin üzerine yumurta sarısı sürülür.
Tart fırına atılır ve 30 dakika 175 derecede pişirildikten sonra kontrol edilir. Altın sarısı kıvamına gelene kadar 5 er dakika aralıkla kontrol edilerek fırınınızın gücüne göre 10 dakika daha pişirilebilir."
},
{
url:"http://4.bp.blogspot.com/-T1q0ib2ZuQ0/VQwrb30J-yI/AAAAAAAACFk/DZCEe24YRuc/s1600/IMG_0033.jpg",
yemek:"Mascarpone Ve Nutellalı Tart",
tarif:"Geçen yazımda sizlere Çukurcuma 49 dan bahsetmiştim , yazılarımda restoranlardan veya mekanlardan çok bahsetmesemde Çukurcuma 49 bence bahsetmeye değer bir yer. Pizzaları yedikten sonra çok güzel bir tatlı ikram ettiler. Nutella - Mascarpone ve hamur temel malzemelerdi. Bu 3 malzeme ayrı ayrıda , birlikte de bence mükemmel. İtalyanların calzone pizzalarından  ( kapalı pizza) tatlı bir pizza yapmışlar. Adı Nutellasimo , sadece onu yemek için bile çukurcuma 49 un yolu tutulabilir. Bu çukurcuma 49 dan neden bu kadar bahsediyorsun yeter artık diyebilirsiniz ama bahsetmeden geçemicem , tabelası bile yok , bu kadar gizemli , ara sokakta ve bence istanbul da gitmeye değer 3-5 yerden biri. 
Yediğim tatlıdan esinlenerek güzel bir tart yaptım. Mscarpone ve nutella birleşimi gerçekten çok keyifli bir birliktelik oluyor. Mascarpone bizim labne peynire benziyor. Hem tatlı hemde tuzlu tarifler için kullanabileceğiniz nötr bir peynir. Mascarpone peyniri yerine labne peyniriyle de bir deneme yaptım ve sonuç gerçekten çok başarılı. Mascarpone bulamıyorsanız veya çok pahalı bulursanız labne peynir güzel bir alternatif.



En çok paylaştığım tariflerden biri tart tarifleri. Her fırsatta her şeyi tarta uyarlayabilirim sanırım. Sadece tart üzerine bile bir blog yazılabilir. Uygulaması çok basit bir tart tarifi oldu , tart tabanınız hazır olursa 3 dakikada sunuma hazır çok lezzetli bir tart yapabilirsiniz.




Üst katmanı hiç pişirmeden tartın içine yerleştirip servis etmeniz yeterli. İsterseniz üzerine meyveler koyabilir veya pudra şekeri serpebilirsiniz. 


Malzemeler

Tart  hamuru  için :
50 gram  tereyağı (oda  sıcaklığında)
25  gram  pudra  şekeri (2,5 yemek kaşığı)
80+60  gram  un (1 su bardağı )
1 yumurta
Dolgu için :
100 gram mascarpone peyniri ( mascarpone bulamazsanız labne peyniri kullanılabilir)
100 gram nutella 
Yapılışı

Tart  hamuru :
Öncelikle  fırınımızı  160  derecede  çalıştırıyoruz.
Tereyağımızı  mutfak  robotunda  1  dakika  karıştırıyoruz.(kremamsı  kıvam  için)
Üzerine  pudra  şekerimizi  ve  yumurtamızı  ekleyip  2  dakika  daha  robotumuzu  çalıştırıyoruz.
Unumuzun  80  gramını  ekleyip  robotumuzu  1 dakika  daha  çalıştırıp  kalan  60  gramlık  unu  ekleyip  2-3  dakika  robotu  çalıştırıp  hamurumuzu  hazır  hale  getiriyoruz. 
Hamurumuzu isterseniz 20 santim çapında 1 tart kalıbına veya hamuru  2'e  bölüp  12  santimlik iki tart kalıbana koyup pişirebilirsiniz. Fırında  20-25  dakika  altın sarısı  olana  kadar  pişiriyoruz.
Pişen  hamuru  fırından  alıp  15  dakika  soğutuyoruz.  Güzelce  paketleyip  buzdolabında  1  hafta  bozulmadan  saklayabilirsiniz.
Dolgu :
Nutella ve mascarpone peyniri orta boy kapta maskarpone peyniri kaybolana kadar güzelce karıştırılır .
Karışım soğutulan tart hamurunun içine doldurulup isterseniz hemen isterseniz buzdolabında beklettikten sonra servis edebilirsiniz.
Not: buzdolabında 2 gün süreyle saklandığında tazeliğini kaybetmiyor.
"
},
{
url:"http://4.bp.blogspot.com/-ly9UB8Eeo-E/VQwXmeGgKhI/AAAAAAAACBk/WYkVEcajosQ/s1600/IMG_2272.jpg",
yemek:"Limonlu Tart",
tarif:"Yaz  aylarının  sonuna  yaklaştığımız  bu günlerde  uzun  zamandır  yayınlanmayı  bekleyen kremasının  tarifinin  pierre herme'ye  ait  olan  limonlu  tartı sizlerle  paylaşmak  istedim. Limon yaz  aylarında  hem serinletici  hemde  tatlı  ihtiyacını  hafif  bir şekilde  karşılayabilen  bir aromaya  sahip. Krema  çok  yumuşak  ve  ağzınıza  attığınızda  boğazınızdan  akıp  giden bir özelliğe  sahip.

Bu  kremayı  fazladan  yapıp  , kavanozda  1  hafta  saklama  imkanınız  var ve  tart  dışında pasta ,  tartolet gibi  yerlerde  kullanabilirsiniz. Kıvamı  yoğun  ve sürülebilir  olmakla  beraber üzeri  açık  bırakıldığında  kurumaya  başladığı  için  çok güzel  bir şekilde üzerinin kapatılmış olması  gerekmekte. Tart  tabanını servis  etmeden  öne  hazırlamak  çok daha  lezzetli  sonuçlar elde  etmemizi  sağlamakta. Tart  tabanını  hazırlayıp  servisten  hemen  önce  kremamızı tartımızın  içine  döküp  , üzerine  1-2  meyve  koyarak  servis edebiliriz.

Şekeri  limon  kabukları  ile  ovalayıp  aromasının  şekere  işlemesini  sağlıyoruz. Bu kremada en  önemli  konulardan  biri  benmari  yöntemi uygulanırken  ateşin  hızlı  olmaması  çünkü  ateş  çok  hızlı olursa  yumurtalar  pişmekte  ve  kremanın  tadını bozabilmekte.


Krema Tarifi : www.doriegreenspan.com' dan adapte edilmiştir

LİMONLU  TART  TARİFİ

Malzemeler:
Limon  kreması  için :
4 yumurta
240 (1 su bardağı + 1/4 su bardağından çok az eksik)gram  toz  şeker
160 gram  taze limon suyu (2/3 su bardağı)
3 limon  kabuğu rendesi
300 gram tuzsuz tereyağı (oda sıcaklığında)
Tart  hamuru  için :
110  gram  tereyağı (oda  sıcaklığında)
50  gram  pudra  şekeri (1/3 su bardağı )
60+180  gram  un (1 su bardağı+ 3/4 su bardağı)
1 yumurta
Yapılışı:

Limon  kreması :
Şeker  ve  limon  kabuklarının  şeker  hafifçe  nemlenene  kadar  parmaklarımızla  ovalıyoruz.
Benmari  usulu ( küçük bir tencereye  iki  parmak  su koyup  üzerine  cam  veya  metal  bir  kase  oturtup  pişirme) şeker  ,  yumurta  ve  limon  suyunu  çırpıyoruz. Alttaki  su  kaynamamalı  , orta  ateşte  15 dakika karışım 85 dereceye  gelene  kadar  çırparak  pişiriyoruz.
Hazırlanan  karışımı  tel  süzgeçten  geçirip  10  dakika  soğumaya  bırakıyoruz.(tel süzgeçten geçirme nedenimiz limon kabuklarını ayıklamak). Kremayı  el  blendrı  ile   1-2 dakika  homojenize  ediyoruz.
Yavaş yavaş  küp  küp  kestiğimiz  tereyağımızı  ekleyip  el  blendrı  ile  karıştırıyoruz. Tereyağımızı  bu şekilde  3  defada  ekliyoruz  ve  karışımın  aşırı  ısınmasını  önlemek  için  blendri  aralarda  durduruyoruz. (kremayı çok fazla karıştırmak kremanın kesilmesine sebep olabilmekte , bu yüzden tereyağı kremaya tamamen karıştığında işlemi sonlandırıyoruz)
Karışımı  isterseniz  tart  tabanının içine  döküp  veya  bir  kasede  buzdolabında  1 saat  bekletip  servis ediyoruz. 
Tart  hamuru :
Öncelikle  fırınımızı  160  derecede  çalıştırıyoruz.
Tereyağımızı  mutfak  robotunda  1  dakika  karıştırıyoruz.(kremamsı  kıvam  için)
Üzerine  pudra  şekerimizi  ve  yumurtamızı  ekleyip  2  dakika  daha  robotumuzu  çalıştırıyoruz.
Unumuzun  60  gramını  ekleyip  robotumuzu  1 dakika  daha  çalıştırıp  kalan  180  gramlık  unu  ekleyip  2-3  dakika  robotu  çalıştırıp  hamurumuzu  hazır  hale  getiriyoruz. 
Hamurumuzu  2'e  bölüp  18  santimlik(isterseniz  büyük  bir  kalıpta  tüm  hamuruda  pişirebilirsiniz) tart kalıplarımıza  açıp  fırında  20-25  dakika  altın sarısı  olana  kadar  pişiriyoruz.
Pişen  hamuru  fırından  alıp  15  dakika  soğutuyoruz.  Güzelce  paketleyip  buzdolabında  1  hafta  bozulmadan  saklayabilirsiniz.
"
},
{
url:"http://3.bp.blogspot.com/-Q1acFgmjsuE/VQwyuNjczFI/AAAAAAAACHo/goI_WVZ9520/s1600/IMG_8624.JPG",
yemek:"ÇİLEKLİ ÇİKOLATALI TART TARİFİ",
tarif:"Yaz  aylarının  favori  meyvelerinden  çileği  bulmuşken  tart  yaparken  kullanmamak  olmazdı sanırım. Tart  en  çok  yaptığım  tarifler  arasında  bu  aralar  ,  çileklisi , limonlusu  , muzlusu  gibi bol  meyve  tadı  içeren  tartlar  yaz  aylarında  hem  insanın  serinleme  ihtiyacını  karşılıyor hemde  tatlı  ihtiyacını. Yapımı da  çok  pratik  ,  tart  tabanlarını  1 gün  önceden  yapıp  tartınızı ertesi  gün  10  dakikada  servise  hazır  hale  getirebilirsiniz. 

Tartın  dolgusu da  sadece  çilek  ,  çikolata  ve  sütten  oluştuğu  için  buzdolabınız da  bulunan malzemeler  olduğu  için  hızlı  bir  şekilde  tartınızı  hazırlama  şansınız  var.


Tartımızı  yaparken  çilekleri  yıkayıp  havlu  kağıdın  üzerinde  kurutuyoruz  ,  hazırladığımız çikolata  dolgusunu  15  dakika  soğutup  biraz  katılaştırdıktan  sonra  çikolatanın  içine daldırıyoruz.
Çikolata  dolgusunda  süt  yerine  krema da  kullanılabilir  ancak  ben bugün  sütü  tercih  ettim.

Bitter  çikolatanın  kendine  has  acılığı  ile  çileklerin  uyumu  gerçekten  güzel  oldu.Bitter çikolata  denince  akla içinde  en  az  %70  kakao  bulunan  çikolatalar  gelse de  marketlerde bitter  çikolata  adı  altında  satılan  çikolataların  çoğu  %56  kakao  içeren  ve  semisweet olarak  adlandırılan  çikolatalardır.  Bu  çikolatalarda  kakao  oranı  daha  düşük  ve  içindeki şeker  oranı  daha  yüksektir. Bende  bu  gün  bu  tarifi        
semisweet  çikolataya  göre  ayarladım  ve  sizlerle  paylaşmak  istiyorum.
Malzemeler :

Çikolatalı  dolgu  için (1 tart için ):
5 adet  orta  boy  çilek
110  gram  bitter  (semisweet %56  kakao ) çikolata
30  gram  süt (2 yemek kaşığı) süt
Tart  hamuru  için (4 adet  14 cm tart):
110  gram  tereyağı (oda  sıcaklığında)
15  gram  fındık (kabuksuz)
90  gram  pudra  şekeri
60 + 180  gram  un
1  yumurta

Yapılışı :
Fındıklarımızı  mutfak  robotunda  güzelce  öğütüp  üzerine  küp  küp  kestiğimiz  tereyağımızı  ekleyip  1  dakika  mutfak  robotumuz da  tereyağını  güzelce  yumuşatıyoruz.
Daha  sonra  üzerine  pudra  şekerini  ,  yumurtayı  ve  60 gram  unu  ekleyip  tekrar  mutfak  robotumuzu  çalıştırıp  1-2  dakika  hamur  olana  kadar  karıştırıyoruz.
Daha  sonra  kalan  unumuzu  ekleyip  elimizle  hamuru  yoğuruyoruz. 
Saplarını  kopartmadan  yıkayıp  kuruttuğumuz  çileklerimizi  çikolatanın  içine  daldırıp  olduğu  gibi  bırakıyoruz. Buzdolabında  4-5  gün  bozulmadan  saklayabilirsiniz.
Hamuru  yoğurduktan  sonra  4  eşit  parçaya  ayırıp  3 mm  kalınlığında  açıp  14 santimlik  tart  kalıbımıza  yerleştirip  ortasına  çatalla  küçük  delikler  açıyoruz( tart  pişerken  şişmesini önlemek için) ve  30 dakika  derin  dondurucuda  dinlenmeye  bırakıyoruz.
Önceden  160  derecede  ısıtılmış  fırında  15-20  dakika  altın  sarı  renk  alana  kadar  pişiriyoruz.
Çikolatayı  benmari  usulu ( küçük  bir  tencereye  iki  parmak  su  koyup  üzerine  cam  veya  metal  bir kase  oturtup  pişirme)  eritiyoruz.
Eriyen  çikolataya   hafifçe  ısıttığımız  sütümüzü  ekleyip  güzelce  karıştırıyoruz. Çikolata  karışımımızı soğuyan  tartımıza  döküp  15  dakika  dinlenmeye  bırakıyoruz.
"
},
{
url:"http://3.bp.blogspot.com/-hLlvf4cQjCs/VQwzFsabUyI/AAAAAAAACHw/kIPn47hPJEc/s1600/IMG_7800.JPG",
yemek:"ÇİKOLATALI ANTEPFISTIKLI TART TARİFİ",
tarif:"Yaz aylarında bol taze meyvelerle yaptığım tartları bu sefer bol çikolata ve antep fıstığı ile denedim. Tarta başlamadan önce muz , antep fıstığı ve çikolata ile yapmaya karar vermiştim. İlk denemede bu şekilde yaptım ama sonuç çok hoşuma gitmedi , tartın içi muzdan dolayı çok ıslak oldu , bunun sebebinin ilk etapta çikolataya eklediğim sütün fazla geldiğini düşünerek tekrar denedim . İkinci denemede de sütü azaltarak yapmama rağmen aklımdaki sonuca tam olarak ulaşamadım.
Üçüncü denemede sadece çikolata ve bol antep fıstığı kullanmaya karar verdim , antep fıstıklarını bütün olarak kullandım , çikolataya eklediğim süt miktarı biraz az oldu ve tart neredeyse kesilemeyecek kadar sert oldu , buda  tartı tüketmemizi engelledi , çünkü neredeyse çikolatanın orijinal sertliğine eşitti. Süt yerine kaynamış kreme ilavesi ile de yaptığım denemede istediğim sertlik ve kıvama çok kolay şekilde ulaşsamda çikolatanın tadı benim istediğim gibi olmadı.

En son denemede istediğim sonuca ulaştım ve sizinle paylaşmak için fotoğraflarını çektim. Tart sanki yapması çok uzun süren ve zor gibi görünse de ,  yapılması çok pratik .
Malzemeler: :
1/2 su bardağı pudra şekeri (80 gram)
1+1/4 su bardağı un (175 gram)
1 tutam tuz
110 gram tereyağı
1 yumurta sarısı
220 gram sütlü çikolata
1/4 su bardağı süt (60 gram)
50 gram antep fıstığı içi
Yapılışı :
Öncelikle fırınımızı 160 derecede çalıştırıyoruz.
Un , şeker , tuz ve kup kup doğradığımızı soğuk tereyağımızı ekleyip mutfak robotunda bezelye taneleri gibi olana kadar karıştırıyoruz.
Üzerine yumurta sarımızı ekleyip hamur olana kadar robotu çalıştırıyoruz.
Hamuru alıp elimizle biraz daha yoğurup 4 e bölüyoruz.( ben 14 santimlik 4 tart kalıpları kullandım bunun yerine 23 santimlik kalıpta kullanıp tek parça yapabilirsiniz)
Hamurumuzu kalıba koyup her yeri eşit olacak şekilde tart kalıbımıza yayıyoruz.
Tart tabanımızın pişerken şişmesini önlemek için taban kısmına çatalla delikler açıyoruz. Üzerine bir parça yağlı kağıt yerleştiriyoruz ve üzerine bir miktar fasulye koyup fırında 20-25 dakika pişiriyoruz.
Orta boy bir cezvede suyumuzu kaynatıp üzerine cam kase koyup içinde çikolatalarımızı benmari usulu eritiyoruz. Başka bir cezvede sütümüzü hafifçe ısıtıp çikolatamızı üzerine ekleyip güzelce karıştırıyoruz.
Çikolatamızı yarısını tart tabanımızın içine döküp üzerine 4-5 tane antep fıtığı dışında tüm fıstıklarımızı diziyoruz. Üzerine kalan çikolatamızı da dokuyoruz , süslemek içinde kalan 4-5 çikolatamızı koyup soğumaya bırakıyoruz. Daha sonra en az 1 saat buzdolabında dinlendiriyoruz.
"
}
],
kurabiye:
[
{
url:"https://4.bp.blogspot.com/-kE4eIoiETPU/WNtR2FJA4CI/AAAAAAAADkE/W84dkxLINDUXJaut7VixOvwQ6Sn2ns75ACLcB/s1600/LOGOLU%2BC%25CC%25A7I%25CC%2587KOLATALI%2BKURABI%25CC%2587YE.jpg",
yemek:"Çikolatalı Kurabiye",
tarif:"Son zamanlarda pek yeni tarif deneme sansım olmasada iki gün önce gece bir anda canım çikolatalı kurabiye çekince saat 10 dakikada kalkıp kurabiye pişirdim. Bol çikolatalı ve tereyağlı bir kurabiye yaptım. Tarif everydaydorie.com dan. Kurabiyenin uzun bir geçmişi var. 

Tarifi Pierre Herme geliştirmiş ve Dorie Greenspan bir çok defa yayınlamış. Google üzerinden bir çok insanın aradığı ve kullandığı bir tarif. Bende bu tarifiten yola çıkarak kurabiye yaptım. Yapımı çok pratik. 

Tarif : everydaydorie.com dan adapte edilmiştir.

ÇİKOLATALI  KURABİYE  TARİFİ

- 20 adet kurabiye için

   Malzemeler
150 gram tereyağı (oda sıcaklığında)
175 gram un (1 + 1/4 u bardağı un)
1/2 çay kaşığı kabartma tozu
30 gram kakao
120 gram esmer şeker
40 gram pudra şekeri
1/4 çay kaşığı okyanus tuzu
1 adet vanilya çubuğu
150 gram + 20 gram(üzerleri için) bitter çikolata
   Yapılışı 
   Fırın 180 derecede çalıştırılır.
Un, kakao, tuz ve kabartma tozu bir kaba konur.
Vanilya çubuğumuzu ortadan kesip içindeki özü çıkartılıp unlu karışıma ilave edilir.
Tereyağı, esmer şeker ve pudra şekeri mikserde 3 dakika cıvık bir kıvam alana kadar çırpılır. çırpılır
Çırpılan tereyağına unlu karışım ilave edilir ve homojen olana kadar 1-2 dakika karıştırılır. 
Karışıma 150 gram bitter çikolata ilave edilip elle karıştırılıp hazırlanır. 
Fırın tepsimizin üzerine yağlı kağıt serilir. İki adet tepsi hazırlarsanız kurabiyeler daha rahat bir şekilde pişer ve birbirlerine yapışmazlar. 
Kurabiye hamurları istediğiniz büyüklükte olabilir fakat benim terciğim ortalama bir ceviz boyutunda bir top yaparak daha sonra elimizin içinde kurabiyeleri hafifçe bastırıp düzelterek fırına atmaktan yana.
İsteğe bağlı olarak kurabiyelerin üzerlerine 2-3 adet çikolata parçası batırılabilir. 
Kurabiyeler fırında 12 dakika piştikten sonra fırında çıkartılıp soğutulur. Hemen tepsiden kaldırılmaya çalışılırsa kurabiyeler kırılabilir.
"
},
{
url:"http://2.bp.blogspot.com/-EHkMsS6t-Qk/VlMOn3eo6zI/AAAAAAAADDE/Fb5THhEIrg0/s1600/lI%25CC%2587MONLU%2BKURABI%25CC%2587YE%2BLOGOLU.jpg",
yemek:"Limonlu Ve Tereyağlı Kurabiye",
tarif:"Geçen hafta Dorie Greenspanın Paris Sweets kitabını karıştırırken karşıma limonlu kurabiye tarifi çıktı. Kış ayları benim en sevdiğim meyvelerin ayları, Narenciyenin her türlüsü beni mutlu eder ve en çok mandalinayı sevsem de limondan da asla vazgeçemem. Limonun birçok tarife yakıştığını düşünüyorum. Uzun zamandır da kurabiye tarifi vermediğimi düşününce bu tarifi denemek istedim. Aslında diyabetik bir kek denemsi yaparken biraz sıkıldım ve gece 2 de limonlu kurabiye yapmaya karar verdim.


Gece yarısı müzik ve sakinlik eşliğinde kurabiye yapmak, saat 3'e yaklaşırken fırından gelen limon kokularını almak, bence muhteşem bir keyif. Tabi ki siz tarifi gündüz saatlerinde deneyin gece yarısı tarifi deneyip birde tadına bakarsanız, fazladan kilolara sahip olmamamız biraz imkansız olur.

Tarif : Dorie Greensapan'ın Paris Sweets kitabından alınmıştır.

LİMONLU ve TEREYAĞLI KURABİYE TARİFİ

- 30 adet adet kurabiye için

Malzemeler
230 gram tereyağı(oda sıcaklığında)
70 gram pudra şekeri
1+ 1 yumurta sarısı
1 adet vanilya çubuğu
1 fiske tuz
1 limonun kabuğu rende şeklinde
280 gram un
100 gram toz şeker (kaplama için)
Yapılışı
Tereyağını mikserde kremamsı kıvama gelene kadar 2 dakika çırpıyoruz.
Çırpılan tereyağına pudra şekeri ilave edilip yaklaşık 2 dakika daha karışım kremamsı kıvama gelene kadar çırpıyoruz.
Çırpılan karışıma 1 adet yumurta sarısını, vanilya ve rendelenmiş limon kabuğunu ilave edip 30 saniye daha yavaş devirde çırptıktan sonra unu ilave ediyoruz.
Unu ilave ettikten sonra hamuru elimizle yoğuruyoruz. 
Yoğurulan hamuru ikiye bölüp 15 santimlik rulolar yapıp streç filme sararak buzdolabında 1 saat dinlendiriyoruz.
Fırınımızı 180 derecede çalıştırıyoruz.
Yağlı kağıdın üzerine 100 gram toz şekeri yayıyoruz. 1 adet yumurta sarısını küçük bir kaseye koyup çatalla çırpıyoruz.
Buzdolabından çıkarttığımız hamur rulomuzun üzerlerine fırça yardımı ile yumurta sarısını sürüp toz şekerin üzerinde yuvarlayıp hamurun dışını toz şekerle kaplıyoruz.
Top şekerle kaplanan hamurlarımızı 1 santim kalınlığında olacak şekilde keskin bir bıçak yardımıyla keserek fırın tepsimize diziyoruz.
Kurabiyelerimizi 12-14 dakika pişirip fırından çıkartıyoruz."
},
{
url:"http://1.bp.blogspot.com/-W1Mt_DtJupE/VgG9PDQlfWI/AAAAAAAAC80/ncuFxwCIucM/s1600/MERENG%2BLOGOLU%2B1.jpg",
yemek:"MERENG",
tarif:"''Bu kadar çok pasta tarifi deneyip yıllardır blog yazan biri nasıl olur da mereng yapmayı bilmez??''

Bu sözler severek takip ettiğim yakın arkadaşım stlyeandberry isimli hesabın sahibesinden geldi. Bu sözleri duyup  biraz düşündükten sonra mutlaka mereng yapmam gerektiğine karar verdim. Peki iyi bir mereng'i nasıl yapacaktım?
25-30 tarif okuduktan sonra, 3 saatte pişen mereng'ler biraz kafamı karıştırıp biraz da beni hayrete düşürmüştü. 3 saat fırında kalması gereken birşeyi hangi pastane pişirir ki diye düşünmeden edemedim. 

Hayatımda hiç mereng yapmamış biri olarak biraz iç güdülerimi kullanmam,  biraz da şans birleşince ilk mereng denememi yaptım. Yumurtanın beyazını iyice çırptıktan sonra şekeri ekleyerek çırpmaya devam ettim. Çırpma işlemi uzun ve biraz yorucu olsa da burada en önemli işlem çırpma kısmı. Yoğun bir karışım elde ettikten sonra doğru yolda olduğumu düşünerek mereng karışımımı sıkma poşetine doldurdum. Yağlı kağıtlarımın üzerine mereng karışımımı sıktıktan sonra 120 derecede 40 dakika pişirdim. 40 dakikada merenglerin tam pişmediğini fark ederek 10 dakika daha pişirdim ve ilk mereng denememde mutlu sona ulaştım. Bol vanilyalı, klasik bir mereng, muhteşem bir lezzet!


Mereng'lerle farklı çekimler yapıp tarifi iki defa daha denedikten sonra artık blogumda paylaşabilirdim:)

MERENG TARİFİ

- 80 - 100 adet mereng için

Malzemeler
5 yumurtanın beyazı
1/2 vanilya çubuğu
2 + 1/3 su bardağı toz şeker
Yapılışı
Fırınımızı 120 derecede çalıştırıyoruz.
2 adet fırın tepsisini hazırlıyoruz. He iki tepsimizin üzerine ikişer yağlı kağıt yerleştiriyoruz. Yağlı kağıtlarımızın üzerine bir kahve fincanı yardımı ile 4 cm çapında daireler çiziyoruz. Daireleri kurşun kalem ile çizip, her dairenin arasına en az 1 cm boşluk bırakıyoruz.(bu işlem merenglerin tümünün aynı boyutta olmasını sağlamaktadır)
Yumurta aklarını ve sarılarını ayırıyoruz. Ayırdığımız yumurta beyazlarının üzerine yarım vanilya çubuğunun üzünü çıkartıp ilave ediyoruz.
Mikserimizin en hızlı devrinde yumurta aklarını 7 dakika çırpıyoruz. Çırpma işlemine başladıktan sonra hiç ara vermiyoruz. 
Yumurta beyazlarını 7 dakika çırptıktan sonra çırpma işlemine devam ederken yavaş yavaş şekerimizi ilave edip 7 dakika daha çırpıyoruz.(Şekeri çok hızlı ilave ettiğimizde yumurta akları sönebilmektedir.)
Çırpılan karışımımızı sıkma torbamıza veya sıkma aparatımıza dolduruyoruz. İnce uçlu düz sıkma ucunu yerleştiriyoruz.
Kurşun kalenle çizdiğimiz dairelerin içini dolduracak şekilde karışımımızı sıkıyoruz.
Birinci tepsiyi hemen fırına atıyoruz ve fırını hiç açmadan 50 dakika pişiriyoruz.
Birinci tepsi pişince ikinci tepsiyi de fırına atıp pişiriyoruz.
Fırından çıkan merengler soğuduktan sonra tepsiden alıp hava almayan bir kapta 2 hafta bayatlamadan saklayabiliyoruz."
},
{
url:"http://2.bp.blogspot.com/-cPBa_XXZ_Qk/VQvkK3gYuiI/AAAAAAAAB7k/fz2RoawQdqI/s1600/IMG_2330.jpg",
yemek:"Zencefilli Kurabiye",
tarif:"Noel ağaçları süslenir, ev, bahçe, cadde süslemeleri ışıklarla yapılır. Hediyeler alınır, özel Noel yemeği hazırlanıp tüm aile aynı masada toplanır' Çok yakın arkadaşlarım Piyer ve Corç'a 'Noel sizin için ne ifade eder' diye sorduğumda bana verdikleri cevap bu şekildeydi. Piyer ve Corç'un ortak fikri benim için bayram ne anlama geliyorsa onlar için de Noel'in o anlama geldiğiydi. Noel'de, bayramlarda ihtiyacı olanlara yardım etmek, ailenle bir araya gelmek, küçük bir çocuğa hediye almak bu iki kutlamanın ortak paylaşımları. Ardından Piyer'in son cümlesi Noel'e ayrı bir anlam daha kattı  ''Önce hangi çikolatanın tadına bakmaya karar vermektir Noel..'
Ben de bugün hem yeni yılın gelişini bekleyenler, hem de Noel kutlaması yapan aileler için zencefilli kurabiye tarifi denedim. Tarifte zencefil dışında bol miktarda baharat kullanılıyor ve  mükemmel bir sonuç ortaya çıkıyor. Tarif yine Martha Stewart'tan.

Tarif : http://www.marthastewart.com'dan alınmıştır.

ZENCEFİLLİ  KURABİYE  TARİFİ

- 92  ADET KURABİYE

Malzemeler
2 su bardağı un
2 çay kaşığı toz zencefil
1 çay kaşığı tarçın
1/2 çay kaşığı muskat rendesi
1/4 çay kaşığı toz karanfil
1/4 çay kaşığı kabartma tozu
1/4 çay kaşığı tuz
1/2 su bardağı tereyağı (115 gram) (oda sıcaklığında)
1/2 su bardağı kahverengi şeker (100 gram)
1 adet yumurta
Yapılışı
Un , zencefil , tarçın , muskat , karanfil , kabartma tozu ve tuzu bir kapta karıştırıyoruz.
Tereyağı ve şekeri mutfak robotunda çırpıp krema kıvamına getiriyoruz.
Unlu karışımı tereyağına ilave edip homojen bir karışım olana kadar 2-3 dakika karıştırıyoruz(mutfak robotu kullanmıyorsanız elinizle 2-3 dakika yoğuruyorsunuz)
Karışıma yumurtayı ilave edip 1 dakika daha karıştırıyoruz.
Karışımı top haline getirip streç filme sarıp buzdolabında 1 saat dinlendiriyoruz.
Fırın tepsimize yağlı kağıdımızı koyup hazırlıyoruz.
Fırınımızı 180 derecede çalıştırıyoruz. (hamuru buzdolabından çıkartmadan hemen önce)
Bir saat sonra hamuru çıkartıp yarım ceviz boyutunda (5 gramlık) kurabiye topları yapıp yağlı kağıda diziyoruz(hamur parçasını avucumuzun içinde yuvarlatıp üst kısmına hafifçe bastırıp tepsiye diziyoruz)
Kurabiyelerimiz 12-14 dakika kahverengileşene kadar pişiriyoruz."
},
{
url:"http://3.bp.blogspot.com/-RlcwLQUDhFQ/VQvhfAalQ-I/AAAAAAAAB68/6LEXVM4A30Q/s1600/IMG_2295.jpg",
yemek:"Yerfıstıklı Kurabiye",
tarif:"Bugüne kadar çerez olarak çok sevdiğim yerfıstığını tatlı bir kurabiyede kullanmayı pek düşündüğümü söyleyemem. Aslında fıstık ezmesi lezzetine de çok alışık değildim. Tanışıklığımız üniversite yıllarında bir arkadaşımın krepleri nutella ve fıstık ezmesini servis etmesiyle olmuştu. İçinde bol miktarda fıstık ezmesi bulunan bir kurabiye yapma fikri,  Hümeyra Aydoğdu'nun yaptığı yerfıstıklı kurabiyeleri görünce ortaya çıktı. Birkaç farklı tarifi denedikten sonra Martha Stewart'ın tarifini kullanmaya karar verdim. Bence Martha, kurabiye yapımında dünyanın en iyilerinden.


Tarif : http://www.marthastewart.com'dan alınmıştır.

YERFISTIKLI  KURABİYE  TARİFİ

- 48 adet  kurabiye  için

Malzemeler

8 yemek kaşığı tereyağı (120 gram) (oda sıcaklığında)
3/4 su bardağı yerfıstığı ezmesi
1/2 su bardağı toz şeker (100 gram)
1/2 su bardağı kahverengi şeker (100 gram)
1 adet yumurta
1 adet vanilya çubuğu
1 su bardağı un (140 gram)
3/4 çay kaşığı kabartma tozu
Yapılışı

2 adet fırın tepsisine yağlı kağıt serilip hazırlanır.
Fırın 170 derecede çalıştırılır.
Tereyağı , yerfıstığı ezmesi , toz şeker  ve kahverengi şeker mutfak robotuna konur.
Vanilya çubuğumuzu ortadan kesip içindeki özü çıkartıp mutfak rotundaki karışıma ilave edilir ve mutfak robotunda 2-3 dakika homojen bir karışım olana kadar karıştırılır.
Karışıma yumurta eklenip 1 dakika daha karıştırılır.
Son olarak un ve kabartma tozu ilave edilerek karıştırılır. (kurabiye yapışkan ve çok fazla katı olmamakta) 
Kurabiye karışımını sıkma torbasına doldurup her tepside 24 adet kurabiye olacak şekilde ve 5  er santim çapında daireler oluşturularak aralıklı şekilde yağlı kağıdın üzerine sıkıyoruz (sıkma torbanız yoksa krema sıkma aparatı kullanılabilir veya iki tatlı kaşığı kullanarak yağlı kağıdın üzerine kurabiye karışımlarını koyabilirsiniz)
Kurabiye karışımını çok sık tepsiye sıktıktan sonra elimizle 6-7 defa tepsinin altına vurarak kurabiyelerin üzerlerinin daha düzgün olmasını sağlıyoruz ve kurabiye karışımlarının bir miktar yayılmasını amaçlıyoruz (kurabiye karışımını çok sık olarak tepsiye dizersek pişerken kurabiyeler bir miktar kabardıkları için birbirlerine yapışabilmekteler )
170 derece fırında 12 dakika pişirdikten sonra tepsiyi ters çevirip 4-6 dakika daha kurabiyeler kahverengi olana kadar  pişiriyoruz. (çok fazla pişirirsek kurabiyelerde yanık tadı olabilmekte , kurabiyenin üzerine dokunduğumuzda sertleşmiş ve kahverengileşmiş ise kurabiye pişmiştir) 2. tepsi içinde aynı işlemi uyguluyoruz."
},
{
url:"http://4.bp.blogspot.com/-ca7Jb1CwKko/VQvVXULRLBI/AAAAAAAAB5o/8DsHP3Wpehs/s1600/IMG_1688.jpg",
yemek:"Süt Reçelli Kurabiye",
tarif:"Son zamanlarda çok fazla kurabiye tarifi denemeye başladım. Kurabiye yapmasını da yemesini de çok seviyorum, her kurabiyeyi deneyebilirim. Uzun zamandır aklımda olan süt reçeli yapma fikrini bir türlü hayata geçirememiştim ki geçen haftalarda instagramda bir takipçimin sayfası ilgimi çekti ve şöyle bir göz attım. Muhteşem peynirler, tereyağları, 
krema ve reçeller üretiyorlar. Reçellerin içinde bir de süt reçeli var. Acaba süt reçelini yapmak yerine hazır alıp kullansam mı derken, sevgili takipçime mesaj attım ve denemek için ürünü istedim. Süt reçeli elime geçti ve tadı da muhteşemdi, artık kurabiye tarifimi denemek için önümde hiç bir engel kalmamıştı.


Bugüne kadar blogumda hiç reklama yer vermedim, gizli olarak ta kimsenin reklamını yapmadım, bundan sonrada yapmayı düşünmüyorum. Bu yazımda sadece doğal ve kaliteli bir ürüne ulaşabileceğiniz bir adresi sizlerle paylaşmak istedim. Candar Süt ürünleri temin edebileceğiniz en iyi süt reçelini ve birçok süt ürününü üretiyor. Bence kalite ve fiyat dengeleri çok uyumlu. Sayelerinde süt reçelini artık evde yapmaya gerek kalmadığını söylemek isterim.

Süt reçeliyle kurabiye yapma fikri son 2 aydır aklımda olsa da fikri uygulamaya geçirmem biraz zaman aldı. Türkiye'nin yetiştirdiği en büyük ustalardan olan Necip Usta'nın marmelatlı kurabiye tarifinden esinlenerek sizler için bir kurabiye yaptım. 



SÜT  REÇELLİ  KURABİYE  TARİFİ 

- 28 kurabiye için
Malzemeler
160 gram ayçiçek yağı (2/3 su bardağı)
120 gram pudra şekeri (3/4 su bardağı)
250 gram un (1 + 3/4  su bardağı + 1 çay kaşığı)
1 çay kaşığı vanilya
120 gram süt reçeli
Yapılışı
Fırın 180 derecede çalıştırılır.
2 adet fırın tepsisine yağlı kağıt serilir.
Un , sıvı yağ , pudra şekeri ve vanilya orta boy bir kaba konup yavaş yavaş spatula ile karıştırılarak hamur haline getiriyoruz. Çok fazla karıştırılmamasına özen gösteriyoruz.
Hazır olan hamuru  top haline getirilir ve streç filme sarıyoruz. (hamur oldukça yapışkan bir kıvamda olmaktadır) Daha sonra  buzdolabında 1 saat dinlendiriyoruz. 
Dinlendirilen hamur cevizden biraz küçük küçük parçalara bölüyoruz.(19 gramlık toplar yapıyoruz)
Hamur parçalarımızı avucumuzun içinde pürüzsüz bir top haline getirdikten sonra yağlı kağıda diziyoruz. Hamurlarımızın üzerine baş parmağımız ile bastırarak küçük çukurlar açıyoruz.
Açtığımız çukurlara yarım çay kaşığı süt reçeli koyup fırında 10 dakika pişiriyoruz.
Kurabiyelerimizi Yarım saat soğuttuktan sonra servis ediyoruz.(sıcak servis ederseniz kurabiyeler biraz kırılgan olmakta)"
},
{
url:"http://2.bp.blogspot.com/-2H21--hh7KU/VQwA_rxGcuI/AAAAAAAAB-A/afc5jJEKU8U/s1600/IMG_1115.jpg",
yemek:"Zeytinyağlı , Anasonlu Ve Çörek Otlu Kurabiye",
tarif:"Yaz aylarında Antakya'da olduğum her haftasonu sıcaklardan kaçmak için çok soğuk olmasa da Akdeniz'in serin sularıyla buluştuğum küçük bir belde konumundaki Arsuz' a giderim. Her gittiğimde tadına hayran olduğum ne tuzlu ne de tatlı susamlı kurabiyeler üreten 'Angelik' pastanesine uğrarım. Geçen hafta yine Arsuz'daki bu pastanenin önünden geçerken burnuma gelen o mükemmel, dayanılmaz koku yine kendimi fırının önünde bulmama ve yarım kilo susamlı kurabiyelerden istememe sebep oldu. Kesekağıdına konulan kurabiyeleri hiç bakmadan alıp dükkandan ayrıldım. Yemek için sabırsızlandığımdan, daha yolda yürürken elimi kese kağıdının içine daldırıp bir tane kurabiye aldım ve ısırmamla birlikte 'olamaz, bu benim istediğim kurabiyelerden değil ki' dedim. Ancak her ne kadar istediğim tada kavuşamasam da ağzımda inanılmaz bir tat bıraktığı için halimden memnundum. 


Kurabiyeler anasonlu ve çörek otluydu ayrıca çok fazla olmasa da zeytinyağı vardı. Haliyle inanılmaz bir lezzetle tanışmış oldum. Bunlardan ben de mutlaka yapmalıyım düşüncesine kapılmıştım bile. Tamamen zeytinyağlı olmasını tercih ettiğimden, içine zeytinyağı dışında herhangi bir yağ eklemedim. Zeytinyağı diğer yağlara göre biraz pahalı olduğu için fırınlar maliyetleri azaltmak amacı ile farklı yağlar ilave edebilmekteler. 

Ben gerçek bir zeytinyağı tadı elde etmek istediğim için bol miktarda sızma zeytinyağı kullanmaktan kaçınmadım. Sızma zeytinyağı kullanmamın temel sebebi diğer zeytinyağlarından biraz daha hafif bir tat veriyor olması. 


Kurabiyeler oldukça gevrek ve lezzetli oldu. 

ZEYTİNYAĞLI , ANASONLU ve ÇÖREK OTLU KURABİYE TARİFİ
40 adet kurabiye için

Malzemeler 
1,5 su bardağı zeytinyağı 
2 çorba kaşığı anason
1 tatlı kaşığı tuz
2 çorba kaşığı çörek otu
500 gram un 
1 çay kaşığı kabartma tozu
50 gram toz şeker
2 adet yumurtanın akı 
3/4 su bardağı ılık su
Yapılışı 
Su haricindeki tüm malzemeler isterseniz mutfak robotu ile isterseniz de elinizle yoğurulabilir. 2-3 dakika yoğurulan hamura ılık suyun yarısı ilave edilip 1 dakika  yoğurulur. Sonra kalan suyun yarısı yoğurulan hamura ilave edilip 1 dakika süresince yoğurmaya devam edilir. Kalan su hamura eklenir tekrar edşlen 1 dakikalık  yoğurma işleminden  sonra yumuşak bir hamur elde edilmiş olur. Hamur 15 dakika oda sıcaklığında bekletilir.
Hamur bekletilirken fırın 165 derecede çalıştırılır.
2 adet fırın tepsisine yağlı kağıt serilip hazır bir şekilde bekletilir. 
Hamurdan 25 gramlık ceviz büyüklüğünde parçalar kopartılır. Toplam 40 adet hamur parçası elde edilmekte.
Hamur parçaları mermerin üzerinde avucumuzun içi ile ileri geri hareketler yapılarak , hamurun her yeri eşit kalınlıkta olacak şekilde 18-20 cm uzunluğunda çubuk haline getirilir ve daha sonra uçları birleştirilerek halka şekli verilir. Halka şekli verilen kurabiye önceden hazırladığımız üzerinde yağlı kağıt olan fırın tepsisine yerleştirilir.
Hazırlanan kurabiyeler 165 derecelik fırında 25 dakika kızarana kadar pişirilir. 
"
},
{
url:"http://4.bp.blogspot.com/-lZI6FYuv_cI/VQwF7rseyaI/AAAAAAAAB-k/XW4MIK1mnsc/s1600/IMG_0719.jpg",
yemek:"Elmalı Ve Bademli Kurabiye",
tarif:"İki hafta önce bir okurumdan bir mail aldım. Mailinde klasik elmalı kurabiye yaptığından bahsetmekte idi. Kurabiyelerinin fırından çıktığında gevrek ve çok lezzetli olduğuna fakat 1 gün bekledikten sonra yumuşadığından bahsetmekteydi. Hiç aklımda elmalı kurabiye yokken bir anda elmalı kurabiye yapmaya karar verdim. 


Elmalı karışım ıslak olduğu için kurabiye 1 gün bekledikten sonra yumuşamaktaydı. Elmalı karışımı kurabiyenin içine koymak yerine üstüne koyarsak bu sorun bence çözülebilecekti. Bunun dışında kurabiyenin hamuruda bence çok önemliydi.

Kurabiyemin hamurunu Dorie Greenspan'ın Paris Sweets kitabından aldım. Kitapta Fransızların meşhur galette tarifinin hamur kısmını kullandım. Galette aslında bildiğimiz tarttan çok ta farklı olmasa da içindeki malzemelerin dağilimi biraz daha farklı. Piştiğinde gerek bir hamur elde edilmekte. 

Klasik elmalı kurabiyelerde tarçın ve ceviz kullanılmakta. Ben tarçın yerine bence elmayla çok uyumlu olan vanilyayı kullandım. Ceviz yerine badem kullandım ve farklı bir lezzete ulaştım. Bademleri istediğim şekle ulaştırmak için biraz fazla zaman harcasam da istediğim sonuca ulaştım.
Dondurmaların üzerinde kullanılan çıtır ince uzun bademleri kullanmayı hayal ettim. Bu bademleri bulmak için Antakya da bakmadığım yer kalmadı ve maalesef istediğim ürünü bulamadım. İnternet üzerinden de aradığımı bulamayınca kendi bademimi istediğim şekilde işlemeye karar verdim. 

File baden veya soyulmuş badem bulmak çok kolay olsa da ince ince kesilmiş bademlere perakende olarak maalesef ulaşamadım. Bende bademin en taze halinden alıp son haline getirdim. Kabuklu bademleri alıp kırdım. Daha sonra bademleri soymak için bademleri ılık suya koydum. Daha sonra soğuk suya koyup bademleri tek tek soydum ve 1 saat suda bıraktım. Suda bekleyen bademler kendiliğinde ikiye ayrıldılar ve ayrılan her parçayı keskin bir bıçak ile uzunlamasına 4 parçaya keserek istediğim bademlere ulaştım.
Zamanınız yoksa hazır file bademleri kullanabilir ve ya soyulmuş bademleri alıp kendiniz kesebilirsiniz.

Vanilya özü sayesinde elmalı karışımın içinde çok küçük siyah noktalar oluşmaktadır.

Malzemeler 

Elmalı karışım için :
3 adet orta boy elma
2 vanilya çubuğu
130 gram toz şeker
55 gram kıyılmış badem
Not : hamur tarifi : Dorie Greenspan ' ın Paris Sweets kitabından alınmıştır.

Hamur için :
245 gram un (1 su bardağı + 3/4 su bardağı )
50 gram pudra şekeri (1/3 su bardağı )
50 gram toz şeker (1/4 su bardağı )
1 yumurta
1 çimdik tuz
140 gram tereyağı 
Yapılışı

Elmalı karışımın yapılışı :
Elmalarımızı soyup rendemizin iri rendeleyen tarafı ile elmaları rendeliyoruz.
Vanilya çubuğumuzu ortadan hafifçe kesip içindeki vanilya özünü çıkartıp elmalara ekliyoruz.
Şeker elma ve vanilyamızı orta boy bir tencereye koyup kısık ateşte ateşte 10-15 dakika elmaları suyunu bırakıp suyunu çekene kadar arada karıştırarak pişiriyoruz.( karışımın suyu bitince ateşten kaldırılır.)
Karışım 20 dakika oda sıcaklığına gelene kadar dinlendirilip üzerine badenler ilave edilir ve güzelce karıştırılır.
Hamurun yapılışı :
Tereyağı , pudra şeker , toz şeker ve tuzu mutfak robotu veya mikserde güzelce karıştırılıp macun kıvamına getirilir.
Üzerine yumurta eklenir 1 dakika daha karıştırıldıktan sonra unun yarısı ilave edilir ve güzelce karıştırılır. 
Kalan un ilave edilir 1 dakika daha karıştırıldıktan sonra mutfak robotundan  çıkartılıp elle yoğurulur.
Hamur etrafa yapışmadığı ve tezgahta hamur parçaları kalmadığı zaman hazır hale gelmiş olur.
Hamur 1 saat buzdolabında bekletilir.
Hamur buzdolabından çıkartıldıktan sonra iki adet yağlı kağıdın arasına yerleştirilip 7mm kalınlığında açılır.
Hamur orta boy su bardağı (8 cm çapında) ile yuvarlak parçalara ayırılır. Yuvarlaklar dışında kalan kısım kaldırılır ve tekrar kullanılmak için bekletilir.
Hamura yuvarlak şekil verildikten sonra serçe parmağımız ile hamurun kenarları kıvrılır. Kıvırma işlemi her hamur için 5 defa yapılır. Hamurun kenarına serçe parmak tek hamlede aşağıdan yukarı doğru hafifçe kıvrılır. (Yukarıdaki fotoğrafta görüldüğü gibi)
Hamurun üzerine elmalı karışımdan 1 tatlı kaşığı koyulur ve güzelce hamurun her noktasına yayılır. 
180 derecelik fırında 12 dakika piştikten sonra tepsi ters çevrilir ve 8 dakika daha hamur altın sarısı - kahverengi olana kadar pişirilir.
"
},
{
url:"http://4.bp.blogspot.com/-WHFvt-w-DDY/VQwY6jiArkI/AAAAAAAACBw/VQAQH_JzgFY/s1600/IMG_9813.JPG",
yemek:"ÇİKOLATA PARÇAÇIKLI KURABİYE",
tarif:"Kocaman  bir  kurabiye  yemek  istediğinizde hemen mutfağa koşmak  yerine gidip pastaneden  almayı tercih edersiniz. Tabiki ben pastane yerine mutfağa  koştum. Uzun zamandır  çikolata  parçacıklı  bir  kurabiye  yapmak  istiyordum. Yapması kolay 15  dakikada pişen  çok  lezzetli  bir kurabiye oldu. Pişirirken normalin 1,5  katı kadar  büyüyen kurabiyeler baya büyük oldu ama görsel  olarak  çok  çekici  oldular. Ben  deneme  amaçlı olarak  10 cm çapında  3  tane  yaptım  ve  onlarda 15 santim oldular ve  tabak yerine kullanılabilir  bir  biçim aldılar. Kurabiyeyi görenler  bu kadar  büyük kurabiye nasıl olur dercesine bakışlarla  kurabiyeyi süte  batırıp yediler. 
Çocukların  olduğu kadar  herkezin  ilgisini  çekebilecek  bir  tarif  oldu , çikolatalar sertliklerini kaybetmekte ama yayılmamakta. Biraz  gevrek  biraz  yumuşak  her ısırıkta  bol  miktarda çikolata  ağzınızda  dağılmakta. Sanırım  pazartesi  sendromunu atlatmak için  kurabiye yapmak çok  iyi  bir  seçim.

ÇİKOLATA PARÇACIKLI KURABİYE TARİFİ

30 adet kurabiye için

Malzemeler :
350  gram  un (2.5 su bardağı)
2 yumurta
230  gram  tereyağı (oda sıcaklığında) (1 su bardağı)
225  gram  toz  şeker (1 su bardağı + 2 yemek kaşığı )
2 çay kaşığı vanilya 
1 çay kaşığı kabartma tozu
1/2 çay kaşığı tuz
340  gram  damla  çikolata (2 su bardağı)
Yapılışı :
Fırını  175  derecede  çalıştırıyoruz.
Tereyağı , toz şeker , vanilya ve tuzu  güzelce çırpıyoruz.
Karışıma  yumurtaları  ekleyip  1 dakika  daha  çırpıp  yavaş yavaş  unu  ekliyoruz. Çırpmaya devam  ederken tüm unu ekleyip  en son kabartma  tozunu ilave ediyoruz. 
Yumuşak hatta cıvık denebilecek kıvamda bir hamur elde ediyoruz.(hamur kabın her yerine ve elinize yapışan bir kıvamda olmakta sakın bunu görüp paniğe kapılmayın ve üzerine un ilave etmeyin)
En son  çikolataları ekleyip  spatula  yardımı ile  veya  elinizle  güzelce  karıştırıyoruz.
2 adet fırın tepsimize yağlı kağıt serip hazırlıyoruz.
Karışımımızı  30  adet  kurabiye  olacak  sekil de  parçalara  ayırıp  top  yapıyoruz  elimizle üzerine  bastırıp  yağlı  kağıt  serdiğimiz  tepsiye  geniş  aralıklarla  diziyoruz.(geniş aralıklarla dizmemizin sebebi kurabiyeler pişerken bir miktar kabarmakta ve çok yakın dizilirlerleyse birbirlerine yapılmakta , bunu engellemek amacı ile kurabiyeler aralıklı dizilmekte)
Fırında  önce  10 dakika  pişirip  kontrol  ediyoruz. Hafif  altın  sarısı  rengini  almamış  ise  2  şer  dakika aralıklarla  fırında  pişirmeye  devam  ediyoruz. Ben  14  dakika  pişirdim sizde  kendi fırınınıza  göre  ayarlarsınız. 
Pişen  kurabiyeler  1 saat soğuduktan  sonra  servis  ediyoruz.(soğuyan kurabiyeler gevrek bir kıvam almakta)"
},
{
url:"http://3.bp.blogspot.com/-OQN9K6TecXw/VToXOlxk5xI/AAAAAAAACYI/WlCzY5S7qzA/s1600/HAS%CC%A7HAS%CC%A7LI%2BTUZLU%2BCUBUK%2BLOGOLU%2B.jpg",
yemek:"Haşhaşlı Ve Tuzlu Çubuk Tarifi",
tarif:"Haşhaşlı  çubuk , yapımı  çok basit , derin dondurucuda  istediğiniz kadar  saklayabileceğiniz , üzerine  istediğiniz baharatı  koyabileceğiniz  7-8 dakikada  pişen  çok lezzetli  ikramlıklar. Çorbanın  yanına  konabilir  ,  krem  peynire  batırılıp  sabah  çayın  yanında  yenebilir , isterseniz de  tek başına  tüketilebilir.

Haşhaş  yerine  toz  biber  ve  permesan  karışımını da  denedim  ve o da  çok  lezzetli  oluyor , ben  bugün  haşhaşlı  olanını  sizinle  paylaşmak  istedim. Haşhaşın  rengini  ve  tadını  sert çubuklara  çok  yakıştırıyorum. Kıtır  çubukların  üzerinde  küçücük  yuvarlak  haşhaş  tohumları ağızda  farklı  bir  tat  bırakıyor.
İsterseniz  galeta  gibi  çok  gevrek  yapabilirsiniz  isterseniz de  içini  biraz  daha  yumuşak bırakabilirsiniz. Çok  gevrek  yaparsanız  1  hafta  hiç  bozulmadan  tüketebilmektesiniz.

HAŞHAŞLI TUZLU ÇUBUK TARİFİ

- 20 santim boyunda 30 adet çubuk için

Malzemeler:
180  gram  un (1+1/4 su bardağı)
60  gram  tereyağı (4 yemek kaşığı)
1  çay  kaşığı  tuz
10  gram  toz  maya (1 tatlı kaşığı)
60  gram  haşhaş (1/2 su bardağı)
1  yumurta
1/4 su bardağı ılık su
Yapılışı:
Önce  tereyağımızı  mikserde  1 dakika karıştırarak yumuşatıyoruz.
Yağımızın  üzerine  un ,  tuz  ,  maya  , yumurtayı  ekleyip  2-3 dakika hamuru  yoğuruyoruz. Daha sonra suyu yavaş yavaş (en az 2 defada) ekleyip Hamur ele  yapışan  bir  kıvam alana  kadar  yoğurup  20  dakika  dinlenmeye  bırakıyoruz.
Dinlenen  hamurumuzdan  30  beze  olacak  şekilde  cevizden  küçük  toplar  yapıyoruz.
Haşhaşımızı  düz  bir  tepsiye  döküyoruz. Küçük  bir  kaseye  1  fincan  su  koyuyoruz.(hamurumuza  sürüp  haşhaşın yapışmasını  sağlamak  amacı  ile)
Hamur  bezelerimizi  20  santim  boyunda  çubuk  şeklinde  uzatıyoruz. Üzerine  fırça  ile  çok  az  su  sürüp  haşhaşla  buluyoruz. 
Fırınımızı  230  derecede  çalıştırıyoruz.Fırın  tepsimize  yağlı  kağıt  koyup  hazırlanan   çubuklarımızı  2 santim  aralıklarla tepsimize  diziyoruz. En  az  iki  tepsi  hazırlarsanız  sizin  için  kolaylık  olur.
Fırında  7  dakika  pişirim  çubuklarımızı  kontrol  ediyoruz ,  tam  kızarmamış  ise  tepsiyi  ters  çevirip  1  dakika  daha  fırınlıyoruz. Fırından  çıkınca  isterseniz  sıcak  isterseniz  soğuk  olarak  servis  edebilirsiniz. Hava  almayan  bir  kapta  1  hafta  bozulmadan  saklanabilir."
},
{
url:"http://1.bp.blogspot.com/-7D9Cijix3Zw/VROh7SzI-nI/AAAAAAAACNc/Z8FxjCwGNEk/s1600/IMG_8662.JPG",
yemek:"BİTTER KREMALI BİSKÜVİ TARİFİ",
tarif:"Her  insanın  çok  sevdiği  ve marketlerde  bir  çok  farklı  şekilde  satılan  kremalı  bisküviler  yerine  evde katkısız , sağlıklı  ve  besleyici  bir  bisküvi  tarifi. Yapımı  biraz  uzun  sürse de  sonucu  harcanan  zamana değiyor.

Uzun  zamandır  sizlerle  Özsüt  pasta  yarışmasına  katılıp  finale  kaldığımı  ve  finaldeki  yarışmadan bahsetmek  istiyordum. 3 ay  kadar  önce   pasta  yarışması  ilanını  gördüğümde  çok  heyecanlanmış  ve  bu yarışmada  mutlaka  olmalıyım  diye  düşünmüştüm. Yarışma  3  yıldır  düzenlenmekteymiş  ve bu 4. yılıymış. Ben  yarışmayı  hiç  duymamıştım  , geçmişteki  yarışmaları  inceledim  ve  hepsi  bana  çok  profesyonel görünmüştü  acaba  bende  seçilebilirliyim  diye  düşünmeye  başladım.

Aklımdaki  fikir  geleneksel  bir  lezzetle  küresel  bir  lezzeti  birleştirmekti. Pastamın  kreması iki  farklı  kattan  oluşmaktaydı . 1. katta  bitter  çikolatanın  hakimiyeti  varken  2. katta  antep fıstığı  ezmesine  benzer  bir  krema  yaptım. Üzerine de  bitter  çikolata  kremasıyla  kapladım. Aslında  tarif  çok  basit  görünüyordu  ve  finale  kalabileceğimi  pek  beklemiyordum. Tarifi yükleyip  sonuçları  beklerken  yıllardır  bu  yarışmanın finaline  kalmak  için  uğraşan  insanların olduğunu  ve  rekabetin  çok  çetin  olduğunu  fark ettim. Tamda  seçilme  ihtimalimin  çok düşük  olduğuna  karar  verdiğimde  çalan  telefonun  diğer  ucunda  bana  Özsüt  pasta yarışması  finaline  kaldığımı  söyleyen  özsüt  yetkilisi  beni  çok şaşırttı ve sevindirdi.

Yarışmaya  15  günlük  bir  süre  vardı  ve  yarışmada  pastamı  hazırlamam  için  sadece  2 saatlik  sürem  vardı. Bu  sürede  yetiştirmem  için  10  deneme  yaptım  ve  finalde  pastamı tam  zamanında  yetiştirdim. Patam  birinci  olamasada  pastayı  tadan  herkes  pastanın  çok lezzetli  olduğunu  söylediler  ve beni  gönüllerin  birincisi  ilan  ettiler.

Bugünkü  tarifimize  dönersek  ,  güzel  bir  hamur  yapıp  hamura  görsellik  katmak  için  hamuru oluklu merdane ile şekillendirdim.Hamura  bu  tip  bir  şekil  vermedende  kullanabilirsiniz  ,  hamuru  bu hale  getirdikten  sonra 30  dakika  buzlukta  yoğunlaşması  için  bekletiyoruz.  Buzluktan  çıkardıktan  sonra  yuvarlak  bir  kalıp  yardımı  ile  kesip  fırın  tepsisine  diziyoruz. Tepsiye  dizdikten  sonra  30  dakika daha  derin  dondurucuda  bekletip  sıcak  fırında  pişiriyoruz.

TARİF : Cooking  White  Chocolate  kitabından  alınmıştır.

BİTTER  KREMALI  BİSKÜVİ  TARİFİ

Malzemeler 

Bisküvi  için :
180  gram  tereyağı (oda  sıcaklığında)
1  çimdik  tuz
140  gram  pudra  şekeri (1  su  bardağında  1  parmak  eksik)
50  gram  fındık  kabuksuz ( 1  avuç fındık )
1  yumurta
90  +  270  gram  un (2,5  su bardağı )
Bitter  çikolatalı  krema  için:
120  gram  bitter  çikolata 
3  yumurta  sarısı
25  gram  toz  şeker ( 2 yemek  kaşığında  az)
130  ml  süt (1/2  su bardağında  çok  az  daha  fazla)
130  ml  krema (1/2  su bardağında  çok  az  daha  fazla)
Yapılışı

Kremanın  yapılışı :


Çikolatayı  benmari  usulu ( küçük  bir  tencereye  iki  parmak  su  koyup  üzerine  cam  veya  metal  bir kase  oturtup  pişirme)  eritiyoruz.
Yumurta  sarısı  ,  şeker  ,  süt  ve  kremayı  bir  tencereye  koyup  kısık  ateşte  10  dakika karıştırarak  pişiriyoruz. ( kaynama  noktasına  asla  gelmemeli)
Karışımı  derin  bir  çam kaba  döküp  el  blendır ile  hafifçe  karıştırıyoruz.(homojen olması  için)
Eriyen  çikolatanın  1/3  ünü  karışıma  döküp  güzelce  karıştırıyoruz.
Daha  sonra  kalan  çikolatanın  yarısını  döküp  tekrar  karıştırıyoruz  ve  kalan  çikolatayı da  ekleyip  karışımın  merkezinden  dairesel  hareketlerle  karıştırıyoruz.
Karışımın  üzerine  streç  film  ile  kapatıyoruz. Kabuk  olmaması  için  streç  filmi  kremaya  yapıştırıyoruz. Buzdolabında  1  gün  bekletiyoruz.
Bisküvinin  yapılışı :
Bir  blendirda  tereyağı  ,  tuz  ,  pudra  şekeri  öğütülmüş  badem , yumurta  ve  90  gram  unu  koyup  iyice  karışmasını  sağlıyoruz. Magcunumsu  bir  karışım  elde  ediyoruz.
Kalan  unu  ekleyip  elimizle  yoğuruyoruz.
Hamuru  iki  yağlı  kağıdın  arasına  yerleştirip  3 mm  kalınlığında  açıp  düz  bir  tepsi  ile  derin  dondurucuda  30  dakika  bekletiyoruz.
30  dakika  sonra  derin  dondurucudan  çıkartıp  yuvarlak  kalıp  ile  kesip  fırın  tepsisine  yerleştiriyoruz  ve  tekrar  derin  dondurucuda  30  dakika  bekletiyoruz. Yuvarlak  kesimden  dolayı  artan  hamur  parçalarını  tekrar  birleştirip  şekil  veriyoruz.
Fırınımızı  160  derece  çalıştırıyoruz.
Derin  dondurucudan  çıkarttığımız  tepsimizi  sıcak  fırına  atıp  15  dakika  pişirip  soğumaya  bırakıyoruz. Fırınınızın  her  yeri  eşit  pişirmiyor  ise  8. dakika  tepsinin  şeklini değiştirebilirsiniz.
Bisküvilerin birleştirilmesi
Soğuyan  bisküvilere  sıkma  poşeti  ile  kremaları  sıkıp  üzerine  tekrar  bir  bisküvi  koyup  hafifçe  bastırıyoruz  ve  buzdolabında  30  dakika  bekletip  servis  ediyoruz."
},
{
url:"http://4.bp.blogspot.com/-jSBq5UjvZXQ/VTlTvRkp9kI/AAAAAAAACXc/AktqL-25xo0/s1600/MANDALI%CC%87NALI%2BKURABI%CC%87YE%2BLOGOLU.jpg",
yemek:"Mandalinalı Kurabiye",
tarif:"Bir  tavsiye  üzerine  aldığım  Dorie  Greenspan'ın kitabı Baking : From  My  Home  to Yours kitabından  öğrendiğim  şekerle  beraber  rendelenmiş  kabukların  ısıtma  tekniğini  bir kurabiye  tarifinde  denemek  istedim.  Teknikte  şekerle  beraber  rendelediğimiz  narenciye kabuklarını  benmari  usulu ( bir  tencereye  sıcak  su  konup üzerine  suya  değdirmeden konan  kabın  içinde  yapılan  pişirme ) ısıtıyoruz. Ben  ilk  denemelerde  şekeri  çok  kısa süre ısıttım ve çok etkili bir sonuç elde edemedim. Sonraki denemelerimde  şekeri  yoğunluğunu  kaybetmeyecek  şekilde  sıvılaşana kadar  ısıttı  ve üzerine mandalina suyu ekledim. (Bir balsam kıvamında olana kadar)
Sonuç  olağan  üstü  güzel , mutfak  gün  boyu  mandalina  koktu. Eve  gelen herkes bu güzel  kokunun  peşinden  mutfağa  gitti. 
Isınan  şeker  ve  mandalina  kabuklarını  kaşıkla  güzelce  birbirine  karıştırdım ve kurabiyemin  ana  tadını  oluşturdum. Bol miktarda badem ekleyerek kurabiyenin tadını arttırdım. Çok  basit  bir  teknik  olsa  da  Darie Greenspan sonuçları  olan  üstü  etkileyen  bir  teknik  bulmuş  bence.

MANDALİNALI  KURABİYE  TARİFİ

-24 adet kurabiye için

Malzemeler :
4 mandalina kabuğu
2 mandalinanın suyu (süzümüş)
220 gram toz şeker (1 su bardağı + 1 yemek kaşığı
230 gram tereyağı (1 su bardağı )(oda sıcaklığında)
2 yumurta
380 gram un (1 su bardağı + 2/3 su bardağı)
200 gram iri kıyılmış badem (2 su bardağı)
Bir çimdik tuz
1 adet vanilya çubuğu
1 çay kaşığı kabartma tozu
Yapılışı :
Fırını 175 derecede ısıtılır.
Fırın tepsisine yağlı kağıt serilir.
Mutfak robotunda tereyağını yumuşatıyoruz. Üzerine yumurtayı ekleyip 1 dakika daha karıştırıyoruz. 
Benmari  usulu ( küçük bir tencereye  iki  parmak  su koyup  üzerine  cam  veya  metal  bir  kase  oturtup  pişirme) şeker  ve mandalina kabuklarını orta boy cam veya metal kaba koyup 3-4 dakika ısıtıyoruz. Isınan şekere mandalina suyunu ekleyip 2 dakika daha ısıtıp ateşten alıyoruz.
Şekerli karışımı  tereyağlı ve yumurtalı karışıma ilave edip 1-2 dakika homojen bir karışım olana kadar karıştırıyoruz.
Un , vanilya , tuz ve kabartma tozunu ilave edip yapışkan bir hamur elde edene kadar 2-3 dakika daha karıştırıyoruz.
Yapışkan bir karışım elde ettiğimiz için karışımı dondurma kaşığı ile alıp yağlı kağıdın üzerine yerleştiriyoruz.(dondurma topları şeklinde kurabiyeler elde ediyoruz)
175 derecede 10 dakika piştikten sonra tepsiyi ters çevirip ısıyı 150 dereceye düşürüp 10-12 dakika daha pişiriyoruz."
},
{
url:"http://1.bp.blogspot.com/-plZvxda5dDg/Vpo0ZnzQEtI/AAAAAAAADKs/B6uPwBfIjcg/s1600/kremal%25C4%25B1%2Bbisku%25CC%2588vi%2Blogolu%2B%2528negro%2529.jpg",
yemek:"KREMALI BİSKÜVİ TARİFİ",
tarif:"Yıllardır  çeşitli  markaların  benzer  bisküvilerini  yedik ve tadı  hep  güzeldi  ama  içlerinde rafta  uzun  süre  kalmaları  için  çeşitli  katkı  maddeleri  vardı, bende  sevdiğim  bu  tadı doğal  ürünlerle  yapmak  istedim.



Not : Tarif 16 ocak 2015 tarihinde güncellenmiştir.

Krema tarifi : Bouchon Bakary kitabından ilham alınarak yapılmıştır.

Malzemeler :

  Bisküvi için:

1 su bardağı pudra şekeri
200 gram tereyağı (oda sıcaklığında)
2+1/2 su bardağı un
3/4 su bardağı kakao
1/2 çay kaşığı kabartma tozu
1 çay kaşığı toz vanilya
1/2 çay kaşığı tuz
1 yumurta
  Krema için:
150 gram beyaz çikolata
20 gram tereyağı
200 ml krema (1 kutu)
1 yaprak jelatin (4 gram)
Yapılışı :


Tüm işlemlerden önce kremayı yapıp bekletmenizi tavsiye ederim.
Jelatinimizi küçük bir kasede soğuk suya koyuyoruz.
Çikolata ve tereyağı benmari  usulu ( küçük  bir  tencereye  iki  parmak  su  koyup  üzerine  cam  veya  metal  bir kase  oturtup  pişirme)  eritiyoruz. 
Küçük bir tencerede kremayı kaynama noktasına getiriyoruz. Kaynama noktasına gelen kremayı ateşten alıp soğuk sudan çıkarttığımız yaprak jelatini ilave edip güzelce karıştırıyoruz.
Eriyen çikotalamıza kremamızı ilave edip karıştırdıktan sonra kremamızı oda sıcaklığına gelene kadar soğutuyoruz.
Soğuyan kremamızın üzerini streç film ile kaplayıp buzdolabında 4 saat dinlendiriyoruz. Streç filmi kremanın üzerine yapıştırıp kremanın üzerinde sert bir tabaka olmasını engelliyoruz.
2 adet fırın tepsimize yağlı kağıt serip hazırlıyoruz.
Fırınımızı 180 derecede çalıştırıyoruz.
Tereyağı ve pudra şekeri mutfak robotunda 2-3 dakika kremamsı bir kıvam alana kadar karıştırılır.Karışıma yumurtada ilave edilip 1 dakika daha karıştırıldıktan sonra un, kakao, tuz, kabartma tozu, vanilya ilave edilip güzelce karıştırıldıktan sonra tezgaha dökülür.
Hamurumuzu tezgahta elle yoğurulup top haline getirildikten sonra 2 ye bölüp streç filmle sarılıp en az yarım saat buzdolabında dinlendirilir.
Dinlendirdiğimiz hamurlarımızdan ilkini iki parça yağlı kağıdın arasına koyup merdane ile hamur kalınlıgı 3-4 mm olana kadar açıyoruz. (Hamurla çok uzun süre oynarsak hamur çom ısınıp yapışkan bir hal alabilir) Açılan hamurumuzu 7 cm çapında yuvarlak bir kalıp veya bardak yardımı ile kesip kestiğimiz parçaları hazırladığımız tepsimize yerleştiriyoruz.
Tüm hamur bitene kadar bu işlemi gerçekleştiriyoruz. (hamuru yuvarlak bir biçimde kestiğimiz için aralarda artan hamurları toplayıp tekrar yağlı kağıdın arasında açıp tekrar kesiyoruz) 
İlk tepside yer kalmadığında tepsiyi fırına atıp 18 dakika pişiriyoruz. İlk tepsi pişerken ikinci tepsiyi hazırlıyoruz ve ilk tepsi ğiştikten sonra ikinci tepsiyide pişirip soğutuyoruz.
Kurabiye parçaları soğuyuk kremamızda hazır olduktan sonra kremamızı sıkma torbasına doldurup kurabiyelerin üzerine krema sıkıyoruz ve 2. kurabiye parçasını kremanın üzerine yapıştırıp servis ediyoruz."
},
{
url:"http://3.bp.blogspot.com/-hoph1crhSe8/VToomXXSNeI/AAAAAAAACZ0/o8--nQbW404/s1600/IMG_2614_Fotor.jpeg",
yemek:"KAKAOLU FINDIKLI BİSCOTTİ TARİFİ",
tarif:"Uzun  süre  saklayabilme  özelliğini  kullanmak  için  yaptığım  biskottiler  yaptığım  gün  bitti,  bu  sefer  bol  fındık , kakao ve  damla  çikolataları  kullandım , ortaya  bağımlılık  yapan  bir tat  çıktı.


ÇİKOLATA  ve  FINDIKLI  BİSCOTTİ  TARİFİ

- 15 adet biscotti için

Malzemeler
150 gram un (1 su bardağı + 1 silme yemek kaşığı)
2 çorba kaşığı kakao (14 gram)
1 çay kaşığı kabartma tozu
1 tutam tuz
80 gram tereyağ
1 yumurta
135 gram toz şeker (2/3 su bardağı)
100 gram fındık (iri olarak kırılmış)
125 gram damla çikolata
2 çorba kaşığı süt (30 gram)

Yapılışı
Fırınımızı 175 dereceye ayarlıyoruz. Tepsimize yağlı kağıt seriyoruz.
Bir kapta un , kakao , tuz ve kabartma tozumuzu karıştırıyoruz ve bekletiyoruz.
Oda sıcaklığındaki tereyağımızı mutfak robotu veya mikserde 1-2 dakika çırpıyoruz.
Şekerimizi tereyağımızın üzerine ekleyip 1-2 dakika daha çırpıyoruz.
Yumurtamızı ilave edip 2 dakika daha çırpıyoruz.
Unlu karışımımızı azar azar ilave ederek tüm karışım güzelce karışana kadar çırpıyoruz.En son olarak fındık ve damla çikolatalarımızı ekleyip elimizle bir süre kabın içinde yoğuruyoruz. Karışımı tezgahımıza alıp güzelce fındık ve çikolatalarımızın karışmasını sağlıyoruz.
Hamurumuzu 30 cm uzunluğunda rulo olacak şekilde tepsiye çapraz olarak yerleştiriyoruz. 
Tepsilerimizi fırına atıyoruz 25 dakika fırında pişiriyoruz , 12. dakikada fırını açıp tepsiyi çeviriyoruz.(tepsiyi ter cevirmekten kastım tepsinin ark tarfını one, on tarafınıda arkaya gelecek şekilde cevirip tekrar fırına atmaktır)
25 dakikanın sonunda tepsimizi çıkartıp 20 dakika soğutuyoruz. Bu sırada fırını 150 dereceye düşürüyoruz.
Soğuyan kurabiye rulolarını 2-3 cm kalınlığında verev şekilde dilimliyoruz. Parçalanmaması için biraz dikkatli ve seri çalışmak gerekmekte.
Dilimlediğimiz kurabiyelerimizi tel ızgaranın üzerine serip 20 dakika pişiriyoruz . Fırından çıkartıp isterseniz sıcak sıcak  tüketiyoruz  isterseniz de 1 hafta kadar hava almayan bir kapta saklıyoruz."
},
{
url:"http://2.bp.blogspot.com/-YUcz2o6O6iw/VTlQfo9yV2I/AAAAAAAACXI/2MtH_-7ViV8/s1600/ANTEPFISTIKLI%2BBI%CC%87SCOTTI%CC%87%2BLOGOLU.jpg",
yemek:"Antep Fıstıklı Biscotti",
tarif:"Daha önce sizinle fındıklı biscotti tarifini paylaşmıştım , dışarıdan bakıldığında çok sert bir görüntüsü var ama ısırdığınız anda damağınızda yumuşacık bir tat bırakan tatlı bir gevrek. Çayla , sıcak sütle beraber çok güzel eşlik ediyor. Genelde fındıklı , bademli , kuru üzümlü yapılıyor. Ben bu tarifte çok sevdiğim antep fıstığını kullanmak istedim ve güzel bir sonuç elde ettim.


ANTEP FISTIKLI BİSCOTTİ  TARİFİ

50 det kurabiye için 

Malzemeler :
2 yumurta
250 gram toz şeker (1 + 1/4 su bardağı)
315 gram un ( 2 + 1/4 su bardağı )
125 gram tereyağı
1 paket kabartma tozu (10 gramlık paket)
1 çorba kaşığı süt
200 gram toz antep fıstığı ( 1 su bardağı dolusu)

Yapılışı :
Fırın 175 derecede çalıştırılır.
Fırın tepsisine yağlu kağıt serilip hazırlanır.
Tereyağı mutfak robotunda veya mikserde çırpılığ krema kıvamına getirilir. Krema kıvamına gelen tereyağına şeker eklenir 1 dakika daha robotto karıştırıldıktan sonra yumurtalar ilave edilip 1 dakika daha karıştırılır.
Un ve kabartma tozu karışıma eklenip yapışkan bir hamur kıvamına gelene kadar isterseniz elinizle isterseniz mutfak robotunda yoğurulur. 
En son antep fıstığı eklenip 1 dakika daha karıştırılır.
Hazırlanan hamur karışımı ikiye bölünüp fırın tepsisinizn uzunluğunda 25-30 santim üzünluğunda rulo yapılığ yağlı kağıdın üzerine yerleştirilir. Daha sonra hamurun üzerine elmizle hafifçe bastırarak hamura yassı bir şekil veriyoru.
Hamuru 15 dakika piştikten sonra fırından çıkartıp 5 dakika soğuttuktan sonra 2 santim kalınlığında şeritler olcak şekilde kesip tekrar yağlı kağıdın üzerine diziyoruz.
Fırını 150 derece sıcaklığa düşürüyoruz.
Kurabiyeler 15 dakika daha piştikten sonra çıkartığ soğumaya bırakıyoruz."
},
{
url:"http://2.bp.blogspot.com/-qc-z1MD6Nh4/VQwNGXmiQyI/AAAAAAAAB_w/I3CsMHnb3S4/s1600/IMG_1432.jpg",
yemek:"BİSCOTTİ TARİFİ",
tarif:"İtalyancada biscotto 'nun çoğul hali biscottidir. Kelime anlamı orta çağ latince kökenli biscotus ''iki kere pişmiş'' demektir. Çok kuru ve uzun süre saklanabilen bır urunmuş ilk ortaya çıktığında, ancak benim verdıgım tarifte tereyağı olduğu için çok uzun sure saklanması zor.



Çayın veya kahvenin yanında yenebilen güzel bir gevrek .

BİSCOTTİ TARİFİ

- 50 adet biscotti için

Malzemeler :
2 Yumurta
250gr Toz Şeker
350gr Un
125gr Tereyağı/Butter
1 paket Kabartma Tozu
1 çorba kaşığı Süt
100gr fındık
Yapılışı :
Fırın 175 derecede çalıştırılır.
Fırın tepsisine yağlu kağıt serilip hazırlanır.
Tereyağı mutfak robotunda veya mikserde çırpılığ krema kıvamına getirilir. Krema kıvamına gelen tereyağına şeker eklenir 1 dakika daha robotto karıştırıldıktan sonra yumurtalar ilave edilip 1 dakika daha karıştırılır.
Un ve kabartma tozu karışıma eklenip yapışkan bir hamur kıvamına gelene kadar isterseniz elinizle isterseniz mutfak robotunda yoğurulur. 
En son fıdıklarda eklenip 1 dakika daha karıştırılır.
Hazırlanan hamur karışımı ikiye bölünüp fırın tepsisinizn uzunluğunda 25-30 santim üzünluğunda rulo yapılığ yağlı kağıdın üzerine yerleştirilir. Daha sonra hamurun üzerine elmizle hafifçe bastırarak hamura yassı bir şekil veriyoru.
Hamuru 15 dakika piştikten sonra fırından çıkartıp 5 dakika soğuttuktan sonra 2 santim kalınlığında şeritler olcak şekilde kesip tekrar yağlı kağıdın üzerine diziyoruz.
Fırını 150 derece sıcaklığa düşürüyoruz.
Kurabiyeler 15 dakika daha piştikten sonra çıkartığ soğumaya bırakıyoruz."
},
{
url:"https://2.bp.blogspot.com/-BoQimHaEXbw/WiEFqH0G1gI/AAAAAAAAD2U/cPjzzkB1uo4jt8KVci0pF9DwoDpAJv-yACLcBGAs/s1600/bROWNI%25CC%2587%2BCOOKI%25CC%2587E%2BLOGOLU.jpg",
yemek:"Brownie Cookie",
tarif:"
Brownie  çikolata sevenler için bir tutkudur. Aslında brownie çikolatanın kek formatında aşka dönüşmesi gibi bir şey bence. Yıllar önce blogum için hazırladığım karamaelli brownie tarifimin hikayesini okuyanlar hatırlar. Üst üste yapılan denemeler sonucunda ulaştığım mutlu son. 

Bugün browninin kurabiye versiyonu ile sizlerleyim. Aslında dışı çıtır içi pamuk gibi bir kurabiye nasılda bu kadar güzel görünüp bu kadar kolay yapılabilir ki. Sanırım güzel lezzetler basitlikle oluşuyor. 

Neredeyse yaptığım brownie ile aynı oranlarda ölçüler kullanarak kurabiyemi hazırladım.

BROWNİE COOKİE TARİFİ

- 20 adet kurabiye için

Malzemeler
350 gram bitter çikolata (%50-55 kakao)
115 gram tereyağı
1/3 su bardağı toz şeker (70 gram)
1/4 su bardağı esmer şeker (50 gram)
3 yumurta
1 adet vanilya çubuğu
3/4 su bardağı un (105 gram)
1/4 su bardağı kakao (35 gram)
Yapılışı
Çikolatayı  ve tereyağını benmari  usulu ( küçük  bir  tencereye  iki  parmak  su  koyup üzerine  cam  veya  metal  bir kase  oturtup  pişirme)  eritiyoruz.
Fırını 180 derece de çalıştırıyoruz.
İki adet fırın tepsisine yağlı kağıt seriyoruz. 
Esmer şeker, toz şeker, vanilya ve yumurta hızlı devirde 5 dakika çırpılır. 
Çırpılan yumurtaya erittiğimiz çikolata ilave edilip karıştırıldıktan sonra un ve kakao ilave edilip 1 dakika daha yavaş devirde çırpılır.
Çırpılan karışım akışkan bir kıvamda olduğu için dondurma kaşığı ile yağlı kağıda konur. (her tepsiye 9 adet kurabiye koymak uygun olur, kurabiyeler birbirlerine çok yakın olursa yapışıp şekilleri bozulabilir)
Birinci tepsi fırına atılıp 9 dakika pişirilir. Kurabiyenin üstü parçalanmış görüntüde ve parlak olmalıdır. 
Birinci tepsi pişince ikinci tepsiye tekrar aynı işlem uygulanarak fırına atılıp 9 dakika pişirilir. Pişen kurabiyeler en az 1 saat oda sıcaklığında soğutulur."
}
],
ekmek:
[
{
url:"https://1.bp.blogspot.com/-VesJU1qdb8U/W5TUyP03K5I/AAAAAAAAEL0/V5yvnmDJkgQ5hQ11gWrsYowHFYJlJr5FQCLcBGAs/s1600/IMG_9529.jpg",
yemek:"DÜNYANIN EN ÇITIR BÖREĞİ ",
tarif:"DÜNYANIN EN ÇITIR BÖREĞİ 

- 8 Kişilik

Malzemeler

30 yaprak baklava yufkası 
200 gram tereyağı
350 gram beyaz peynir 
1 demet maydanoz 
Yapılışı
Fırın 180 derecede çalıştırılır. 
23*33 cm lik fırın tepsisi hazırlanır. 
Tereyağı yavaş ateşte eritilip bir kaba konup bekletilir. 
Peynir ufalanır ve ince ince doğradığımız maydanoz ile karıştırılır. 
Baklava yufkası tepsi boyutlarına göre kesilip hazırlanır. (artan yufkalar farklı bir yemek yapımında değerlendirilebilir)
1 yaprak yufka tepsinin tananına serilir. Üzerine fırça ile hafifçe tereyağı damlatılıp daha sonra ikinci katman yerleştirilir. İkinci katmanında üzerine yağ serpilip fırça ila hafifçe yağlar sürülür. 15. katman olana kadar bu işlem devam eder. 
15. yaprak konulduktan sonra peynir karışımı serpilir. 
Kalan yufkalar tekrar sıra ile dizilir. Her yufka arasına tereyağı serpilir. 
Tüm katmanlar serildikten sonra börek bıçakla dilimlenir ve kalan tereyağı üzerine dökülüp fırına verilir. (tereyağının dibinde kalan tortu böreğin üzerine dökülmez)
Fırına atılan börek üzerine kızarana kadar 15-18 dakika pişirilir. "
},
{
url:"https://2.bp.blogspot.com/-xZRRnattn-o/WS7knYnwxzI/AAAAAAAADqQ/UJLVkOTan1Qa7HZAEdtA1cx2pRKKhKisgCLcB/s1600/RAMAZAN%2BPI%25CC%2587DESI%25CC%2587%2BLOGOLU.jpg",
yemek:"Ramazan Pidesi",
tarif:"Ben pideyi her zaman severim ama ramazanda pidenin yeri ayrıdır. Geçtiğimiz bir ayda ekşi mayalı ekmek olayına el atıp farklı deneyimler yaşadım. En sonunda ekşi mayamı yapıp, ardından güzel bir ekmek yaptım. Klasik bir ekşi mayalı ekmeği yaptıktan sonra ekşi mayalar ile neler yapabileceğimi düşünmeye başladım. aslında çok fazla alternatif mevcut.

Benim ilk denemem ekşi mayalı ramazan pidesi oldu. Sonuçlar muhteşem fakat yapım aşaması biraz uzun ve meşaketli, bu tarifi sizlerle paylaşsam bile pek yapan olmayacağını düşündüğüm için bende klasik mayalı ramazan pidesi yapmaya karar verdim. Sakın korkmayın alternatif tarifler arayanlar için ekşi mayalı ramazan pidesi tarifimide ekşi maya dosyamda sizlerle paylaşacağım.

RAMAZAN PİDESİ TARİFİ

- 500 gram ekmek içim

Malzemeler

400 gram un
200 ml içme suyu
10 gram kuru maya
3 çorba kaşığı zeytin yağı
1 çay kaşığı tuz
1 çay kaşığı toz şeker
1 yumurta sarısı
1 çorba kaşığı su
1/2 çorba kaşığı çöreotu
Yapılışı 
Su, zeytinyağı, maya ve toz şeker güzelce karıştırılır. 
Un ve tuzda ilave edildikten sonra karışım yoğurulmaya başlanır. Makine ile yoğuruyorsanız yavaş devirde 5 dakika kadar yoğurduktan sonra hamuru alıp elinizle yuvarladıktan sonra tezgaha hafifçe un serpip hamurumuzun üstünü örterek yarım saat dinlendiriyoruz. 
Yarım saatin sonunda fırınımızı 200 derecede çalıştırıp fırın tepsimizide ısınması için fırına yerleştiriyoruz. (fırın tepsimizin ısıtılmasının sebebi ekmeği fırına attığımızda ekmeğinde altının tam pişmesini sağlamak)
Hamurumuzu yağlı kağıdın üzerine yerleştirip iki elimizle birlikte hamuru üzerine bastırarak hamurumuzu düzeltiyoruz. 
Hamurumuzu düzelttikten sonra öce ellerimizi kenarları ile hamuru iki santim içinden bastırarak dairesel bir çukur oluşturuyoruz. Daha sonra pide şeklini vermek için hamurun tam ortasıda dümdüz bir çizgi oluşturuyoruz. Daha sonra bu çizginin iki kenarına simetrik olarak aynı çizgilerden oluşturuyoruz. Bu çizgilere dik olacak şekilde diğer taraftanda çizgiler oluşturulunca pidemiz hazır oluyor. 
Yumurta sarısı ve 1 çorba kaşığı su karıştırılıp fırça ile ekmeğin üzerine sürülür. 
En son çörek otur serpilerek ekmeğimiz yağlı kağıtla beraber sıcak fırın tepsisine yerleştirilir.
200 derecede 20-25 dakika ekmek güzelce kızarana kadar pişirilir."
},
{
url:"https://1.bp.blogspot.com/-7w1PMD71myE/WRqI4unhxSI/AAAAAAAADoA/uBGVqeUtFL0g1g-sFlngF-7lRsEBiXlawCLcB/s1600/KAYTAZ%2BBO%25CC%2588REG%25CC%2586I%25CC%2587%2BLOGOLU.jpg",
yemek:"Kaytaz Böreği (Antakya Mutfağı)",
tarif:"Doğma büyüme Antakyalı olduğum için bu tariflerin ve lezzetlerin içinde büyüdüm. Bugüne kadar blogumda bir Antakya mutfağı bölümü oluşturmadığım için de kendime hayıflandıktan sonra içinde farklı tarifler olan ve benim çok sevdiğim Antakya yemekleri serisini başlatmaya karar verdim. 
KAYTAZ  BÖREĞİ  TARİFİ

- 20 adet için

Malzemeler

    Hamur için;

3 su bardağı un (420 gram)
1 su bardağı + 2 yemek kaşığı su (265 ml su)
1 tatlı kaşığı tuz
    Üst Harç ve Hamur işlemek için;
500 gram az yağlı kıyma
1 adet orta boy kuru soğan
1 adet orta boy kırmızı biber
1 tatlı kaşığı domates salçası
1 tatlı kaşığı kara biber
1 tatlı kaşığı tuz
5 yemek kaşığı tereyağı (75 gram)
1/3 su bardağı ayçiçek yağı (80 gram)
Yapılışı

Un ve tuz hamuru yoğuracağımız kaba konup karıştırılır. Daha sonra suyun yarısı una ilave edilerek yoğurma işlemine başlanır.(suyunun tamamını aynı anda koyarsanız hamurun kıvamını toparlamak biraz zor olabilir)
Kalan suyu yavaş yavaş ilave ettikten sonra yaklaşık 4-5 dakika hamurumuzu yoğuruyoruz. Hamurumuzun ele yapışmayan bir kıvamda olması çok önemli. (Bazen kullanılan una göre kıvamda farklılıklar olabildiği için bir miktar fazladan un kullanılarak kıvam ayarı yapılabilir)
Hamurumuzu yoğurduktan sonra yuvarlayıp üzerine kuru bir bez kapatıp yarım saat dinlenmeye bırakıyoruz. Hamurumuz dinlenirken biz kıymalı karışımımızı hazırlıyoruz. 
Soğanımızı ve kırmızı biberimizi ayrı ayrı mutfak robotunda incecik olacak şekilde kıyıyoruz.
Kıymamızı, soğan ve biberimizi, tuz ve karabiber ile karıştırıp güzelce yoğurup hazır hale getiriyoruz.
Tereyağımızı kısık ateşte eritip orta boy bir kaba koyuyoruz (hızlı ateşte eritirseniz yağ yanabilmekte)
Dinlenen hamurumuzu 20 eşit parçaya ayırıyoruz. Her bir parça ortalama 30 gram olacak şekilde. (yukarıdaki fotoğraftan yapım aşamalarını takip edebilirsiniz)
Parçalara ayırdığımız hamurlarımızdan bir tanesini alıp önce ayçiçek yağına ardındanda tereyağına batırıp tepsinin üzerinde açmaya başlıyoruz. (yukarıdaki fotoğrafta 3-4 ve 5. aşamalarda hamurun nasıl açıldığını takip edebilirsiniz) Hamurumuzun elimizden geldiğince çok açmaya çalışıp inceltmemiz çok önemli, açma esnasında hamurdan oluşan yırtıklar sizi korkutmasın, yırtıkları önemsemeden devam edin. 
Hamurumuzu incelterek açtıktan sonra hamuru uzun taraflarından büzerek hamuru büzülmüş bir çubuk haline getiriyoruz.(fotoğraftaki 6. aşamada bu işlemi görebilirsiniz)
Büzülen hamuru ucundan tutup tepsiden hiç kaldırmadan yuvarlıyoruz. Yuvarlanan hamurun diğer ucunuda hamurun altına sokup hamuru hafifçe bastırıyoruz. (7. ve 8. aşamalarda bu işlemi görebilirsiniz)
Fırınımızı 200 derecede çalıştırıyoruz.
Tüm hamurlara bu aynı işlemi yaparak fırın tepsisine diziyoruz. (Hamurlar arasında bir miktar boşluk bırakarak dizmek çok önemli çünkü hamurun üzerine eti koyduktan sonra hamurların üzerlerine bastırarak hamurların genişlemesini sağlıyoruz)
Hamurları tepsine koyduktan sonra yukarıdaki sonran birinci fotoğrafta görüldüğü şekilde etlerimizi hamurlarımızın üzerine bölüştürmeye başlıyoruz. Buradaki en önemli kısım etin hamurun kenarlarına taşmamasını sağlamak. 
Tüm eti bölüştürdükten sonra elimizin 3 parmağı ile etlerimizin üzerine dikkat bastırıyoruz. Güzelce bastırıp etlerimizi düzeltmek çok önemli. Etleri düzgün bastırmazsak piştikten sora etler düşebilir.
Tüm etleri hazırladıktan sonra kalan yağımızı elimizle etlerin üzerine sürüp böreğimizi fırına veriyoruz. 
Fırında 200 derecede 20 dakika piştikten sonra tepsimizi çıkartıp tepsinin arkası öne, önü arkaya gelecek şekilde tepsinin yönünü değiştiriyoruz.(bu işlemin amacı fırında arka tarafta kalan böreklerin daha fazla pişmesini engellemek)
Tepsinin yönünü değiştirdikten sonra 10 dakika daha pişirip böreklerimizi fırında çıkartıp sıcak sıcak servis ediyoruz. (Eğer hemen tüketmeyecekseniz böreklerin tepsiye yapışmaması için spatula yardımı ile börekleri tepsiden hafifçe ayırıp soğumaya bırakmanızı tavsiye ederim)"
},
{
url:"https://4.bp.blogspot.com/-k6fhmkZdu0k/WOEsmT5wxwI/AAAAAAAADkw/0RTGywyjF5M1augV6NEOavAWNLpSqr1GgCLcB/s1600/BAGEL%2BLOGOLU%2B2.jpg",
yemek:"Bagel",
tarif:"Her şeyin bir hikayesi oldugu gibi benim bagellerinde bir hikayesi var. Tam 2 yil once 5 farklı çeşitte bagel yapmis, ve birbirinden farkli sekilkerde bagellerin fotograflarini çekmiştim.

Bagel sandwich, holandez soslu egg blanc ve bageli birlestirmis saatlerce cekim yapmıştım. Ardından fotograf makinemin sd carti bozulmus ve tüm fotograflar uçup gitmisti.

2 yil aradan sonra tekrar bagel yaptim, bu sefer birinin üzeribe kekik koyarak farklilik yarattığımı düşünüyorum.
BAGEL  TARİFİ 

- 8 adet bagel için

Malzemeler
4 su bardağı + 1 yemek kaşığı un (580 gram)
5 gram tuz
4 gram instant maya
1 + 1/2 su bardağı su
1 tatlı kaşığı pekmez
1 çorba kaşığı un ( tezgahı unlamak için)
1 litre kaynar su 
1 çorba kaşı haşhaş
1 çorba kaşığı chia tohumu
1 çorba kaşığı top kekik
1 çorba kaşığı kabak çekirdeği
Yapılışı 
Tüm malzemeler hamur yoğurma makinasına veya elle yoğurulacaksa orta boy bir kaba konur. 
Yaklaşık 10 dakika orta devirde yoğurulur. (aynı işlem ellede gerçekleştirilebilir)
Yoğurulan hamurun üzeri streç filmle kapatılıp 8 saat mayalanmaya bırakılır.
Yoğurulan hamur alınıp tezgaha konur ve 8 eşit parçaya bölünür. Her bir hamur parçası hafifçe unlanarak yuvarlanır ve top haline getirilir. 
Top haline getirilen hamurların ortasına baş parmak batırılır ve hamur başparmağın etrafında döndürülerek hamurun ortası delik bir biçin alması sağlanır. 
Tüm hamur parçalarına bu işlem uygulanıp hamurlar iki havlu arasına konup 30 dakika dinlenmeye bırakılır. 
Fırın 250 derecede çalıştırılır.
Fırın tepsisine yağlı kağıt serilir.
Ora boy tencereye kaynar su eklenir ve hızlı ateşte kaynayan suya hamur parçalarımızı sıra ile 1 er 2 şer şeklinde atılarak 2 ser dakika haşlanır (tüm hamurları aynı anda atarsanız hamurlar birbirlerine yapışabilir)
Haşlanan hamur parçaları önce havluya konup hafifçe kurutulduktan sonra üzerlerine istenen malzemelerden konur. Ben her bir malzemeden 2 şer adet olucak şekilde yaptım. ( 2 adet kekikli, iki adet haşhaşlı, 2 adet chialı vs )
Hamurlarımız yağlı kağıda konup fırında 15-17 üzerleri kızarana kadar pişirilir)"
},
{
url:"https://4.bp.blogspot.com/-m25Qzmdv84U/WAfNhy93jzI/AAAAAAAADcM/GNSZMWbBgboQskUF5gJ_q-qtcHlylJV2ACLcB/s1600/brioche%2Blogolu.jpg",
yemek:"Brioche",
tarif:"Hedefim tarifi deneyip yayın yapmayı yapmak olsa da, yeni un ilede bir deneme yaptım. Bu unun piyasadaki unlardan farkı içine konan yağı ve sıvı maddeleri daha fazla taşıma kapasitesinin olması. Brioche gibi yüksek oranda yağ içeriği olan ekmeklerde kullanılan unun kalitesi çok önemli. Kalitesiz bir un ekmeğinizin vıcık vıcık ve kıvamsız olmasına neden olabilmekte.

İki denemenin ardından bir denemede piyasadan temin edilebilen unlar ile yaptım ve tarifi sizlerle paylaşmaya hazır hale getirdim. Tarifi gelirsen tarifi Dorie Greenspan ın, Baking From My Home to Yours kitabindan.
Yours kitabindan.


Tarif : Dorie Greenspan ; ''Baking From My Home to Your '' kitabından alınmıştır.

BRİOCHE TARİFİ 

Malzemeler
3 + 3/4 su bardağı un (525 gram)
2 çay kaşığı tuz (8 gram)
3 yumurta
1/4 su bardağı toz şeker (50 gram)
340 gram tereyağı (oda sıcaklığında yumuşamış, 10 parçaya bölünmüş) 
1/3 su bardağı ılık su (80 gram)
1/3 su bardağı ılık süt (80 gram)
10 gram instant kuru maya
Üzeri için
1 çorba kaşığı ılık su
1 adet yumurta
Yapılışı 
Un, tuz orta boy bir kapta karıştırılır.
Unlu karışımın üzerine süt, su ve maya ilave edilip yoğurmaya başlanır. Yoğurma işleme hamur yoğurma makinasında yapılabileceği gibi ellede gerçekleştirilebilir. 
Islak malzemeler ve un iyice karıştıktan sonra yumurtalar teker teker ilave edilerek yoğurma işlemine devam edilir.
Her bir yumurtanın hamura yedirilmesi çok önemlidir. 
Tüm yumurtalar ilave edildikten sonra şekeri ilave edip hamurumuzu en az 2-3 dakika yoğuruyoruz.
Tereyağı parçalarımızı hamurumuza teker teker ilave ederek hamuru yoğurmaya devam ediyoruz. Her bir parça tereyağının hamura tamamen karıştığından emin olmadan ikinci parça tereyağını ilave etmiyoruz. 
Tüm tereyağı ilave edildikten sonra pürüzsüz  bir hamur elde ediyoruz.
Hamurumuzu temiz bir kaba alıp 1 saat oda sıcaklığında mayalandırıyoruz.
Bir saatin sonunda hamurumuzun üzerini açıp üzerine yumruğumuzla bastırıp havasını alıyoruz ve üzerine kapatıp buzdolabına koyuyoruz. Bu işlemi yarım saat aralıklarla 4 defa uyguluyoruz. 
İki saatin sonunda hamurumuzun üzerin streç filmle kapatıp 24 saat buzdolabında dinlendiriyoruz.
Ertesi gün dinlenen hamur 12 eşit parçaya bölünür. Her bir parça hamur iki avuç arasında top haline getirilir
20*10 santimlik baton kek kalıbına 8 adet hamur topu dizilir ve üzerine havlu örtülerek 2 saat oda sıcaklığında mayalanmaya bırakılır.
Kalan 4 parça hamur ile top haline getirilerek tepsiye dizilir ve hamburger ekmeği yapılmak üzere üzerine havlu serilerek dinlendirilir.
Fırın 175 derecede çalıştırılır. 
Yumurta ve su güzelce çırpıldıktan sonra fırça yardığı ile hamurun üzerine sürülür ve fırına atılır.
Fırında 30 dakika pişen ekmek hamuru soğuduktan sonra kalıptan çıkartılıp servis edilir."
},
{
url:"https://1.bp.blogspot.com/-lytiEJaOCfE/Vokf_WBYdPI/AAAAAAAADIw/CrUiTjtnzHg/s1600/BERLI%25CC%2587NER%2BLOGOLU%2B1.jpg",
yemek:"Berliner",
tarif:"Birkaç hafta önce evde Sarıyer böreği yapmaya kalkıştım.Videolar izledim, kitaplardan tarifler okudum. Kendimce bir tarif oluşturdum. Tam 5 farklı deneme yaptım ve istediğim lezzete ulaşamadıktan sonra denemelerden sıkılarak Sarıyer böreği işini rafa kaldırdım. Hamur açma, yoğurma işlerine o kadar adapte olmuştum ki kendimi Berliner için, dolgulu, ortası deliksiz donut yaparken buldum. Pufidik hamuru, içi ekşi dışı şekerli yapısı ile muhteşem bir lezzet.
BERLİNER TARİFİ

- 12 -15 adetviçin

Malzemeler
250 gram un
30 gram toz şeker 
5 gram tuz
30 gram yaş maya veya 10 gram kuru maya
2 yumurta
75 gram soğuk su
65 gram tereyağı (oda sıcaklığında)
1/2 litre ayçiçek yağı (hamurları kızartmak için)
400 gram ahududu
150 gram pudra şekeri
Yapılışı
Ahududumuzu blendırdan püre haline getirip pudra şekeri ile karıştırıp orta boy bir tavaya koyup hızlı ateşte kıvam alana kadar 5 dakika pişiriyoruz. Pişen karışımımızı soğumaya bırakıyoruz.
Su ve yaş mayayı bir bardağın içinde güzelce karıştırıyoruz. 
Un, 30 gram toz şeker, tuz, mayalı suyu ve yumurtaları koyup mikserde orta devirde 4 dakika yoğuruyoruz (hamur yoğuran mikseriniz yoksa bu işlemi elinizle de yapabilirsiniz) Yoğurulan hamura küp küp kesilmiş tereyağımızı ilave ederek tereyağı kaybolana kadar en az 4 dakika daha yoğurup yarım saat dinlenmeye bırakıyoruz.
Yarım saat dinlenen hamurumuzu hafiçe un serptiğimiz tezgahımızda merdane ile 1 santim kalınlığında açtıktan sonra 5-6 santim çapında bir bardak ile hamurumuzu kesiyoruz.
Yağımızı orta boy bir tavaya koyup 3 dakika hızlı ateşte kızgın hale getirdikten sonra hamurlarımızı atmaya başlıyoruz. Hamurlar çok hızlı piştikleri için başında ayrılmıyoruz. 10 saniye içince hamurun her bir yüzü kahverengi olana kadar pişiriyoruz. Pişen hamurları havlu peçetenin üzerine seriyoruz. Havlu peçetede 3-4 dakika bekleyen hamurlarımızı şekerlerin içine atarak hamurun dışını şeker ile kaplıyoruz.
Ahududu karışımımızı sıkma torbamıza veya sıkma aletimizle dolduruyoruz. En ince uçlu sıkma ucumuzu kullanarak hamurlarımızın içine dolduruyoruz. Hamurun bir ucundan sıkma ucumuzu sokup hamurun içini marmelat ile dolduruyoruz. Bu işlemi yaparken marmeladın dışarı taşmasından korkmayın. Marmelat dışarı taştığında hamurun için dolmuş demektir.
Ilık olarak servis etmenizi tavsiye ederim."
},
{
url:"http://1.bp.blogspot.com/-RSOCN8B9g-Q/VgjiS3-HtjI/AAAAAAAAC9c/M1reKjIYD-s/s1600/PI%25CC%2587ZZA%2BLOGOLU.jpg",
yemek:"EV YAPIMI PİZZA",
tarif:"Pizza sevmeyen pek yoktur. Bizim ülkemizde yıllarca Amerikan zincirlerinin aşırı kalın hamurlu ve içinde herşey olan pizzaları pazarlandı. Kalın pizzalar bazen o kadar kötüydü ki sanki somun ekmeğin üzerine en kötü malzemeler dizilip fırına atılmış gibiydiler adeta.



Ben son yıllarda pizzamı ince hamurla yemekten keyif almaya başladım. Bence gerçek pizza üzerinde çok fazla malzeme olmadan dengeli bir şekilde yapılan pizzadır. Hamuru ince ama çok aşırı çıtır olmayıp yumuşaklık ve çıtırlık dengesini tutturabilen pizzacılara hayran olmuşumdur her zaman.
çalıştım.

Aslında gerçek pizzalar odun fırınlarında yapılan ve hiç kurumayan pizzalar. Hiçbirimizin evinde odun fırını olmadığı için odun fırınına benzer bir ortam yaratmaya çalıştım. Fırını 250 derecede çalıştırıp fırının tabanına su koyup buhar oluşturabileceğim bir ortam yarattım. Son detayımda pizzanın pişeceği tepsimi de çok iyi şekilde ısıttım. Bu işlemi uygulamamın nedeni odun fırınlarında pizzanın piştiği yüzeyin her zaman çok sıcak olan taş yüzey olması.

Bence pizzanın pişirilmesi kadar hamuru da çok çok önemli. Bunun için mayalı ve puf gibi bir hamur yaptım. İstediğim hamura 3. denemede ulaştım.


Hamur ve fırın işini hallettikten sonra son olarak domates sosu olayına el attım. Taze domateslere domatesin asitliğini dengelemek için biraz şeker ve kekik ekleyerek, biraz da zeytinyağıyla pişirerek pizza sosumu hazırladım.

EV YAPIMI GERÇEK PİZZA TARİFİ

- 4 adet 20 cm pizza için

Malzemeler

  Sos için
750 gram domates
1 çorba kaşığı toz şeker
1 çay kaşığı tuz
1 çorba kaşığı kuru toz kekik
6 çorba kaşığı zeytinyağı
  Hamur için
450 gram un
20 gram yaş maya
210 gram su
  Pizza İçin
10 çorba kaşığı pizza sosu
16 dilim (160 gram muzzerella)
80 gram parmesan
15-20 dal taze roba
Yapımı

  Sosun Yapımı
Öncelikle domatesler yıkanıp soyulur. Soyulan domatesler rendenin ince tarafı ile rendelenir.
Zeytin yağının yarını ayırıyoruz. Kalan tüm malzemeleri orta boy bir tavaya konup orta ateşte karıştırılarak 20 dakika pişirilir. 20 dakikanın sonunda kalan zeytin yağı ilave edilerek sos ateşten alınır. 
Sosumuz soğuyup oda sıcaklığına geldiğinde kullanıma hazır hale gelmiş olur. Sosu 2 hafta hava almayan bir kapta ve buzdolabında bozulmadan saklayabilirsiniz.
  Hamurun Yapımı
Yaş maya ve su küçük bir kasede karıştırılarak yaş mayanın erimesi sağlanır.
Un orta boy bir kaba konarak ortası havuz yapılır. Ortasına mayalı suyumuzu koyarak karıştırıyoruz ve hamurumuzu yoğuruyoruz. Yoğurulan hamuru yuvarlatılıp üzerine nemli bir bez konarak 2 saat mayalanmaya bırakılır.
Mayalanan hamurumuzu 4 eşit parçaya bölerek hafifçe yuvarlayıp yarım saat daha üzerine nemli bez koyarak mayalanmaya bırakıyoruz.
   Pizzanın Yapımı
Fırın 250 derecede çalıştırıp fırın tepsimizi de fırınımızın içine yerleştiriyoruz.
Tezgahımızın üzerine hafifçe un serpiyoruz. Daha sonra hamur parçalarımızdan bir tanesi tezgaha koyup once hafifçe elimizle açıyoruz. Elimizle açabildiğimiz kadar açtıktan sonra merdane ile hamurumuzu açmaya başlıyoruz. Merdane ile açma işlemini yaparken hamuru saat yönünde veya tersi yönünde sürekli çevirerek açma işlemini gerçekleştiriyoruz.Hamuru 22-25 santim çapında açıyoruz. (Bu işlemi hamurun olabildiğince yuvarlak olmasını sağlamak amacı ile yapıyoruz)
Hamurumuzu açtıktan sonra fırında ısınan tepsimizi çıkartıp hamurumuzu fırın tepsimize dikkatlice yerleştiriyoruz.(bu işlemi yaparken elimizi yapma ihtimaline karşı çok dikkatli oluyoruz) Hamurumuzu yerleştirdikten sonra tepsiyi tekrar fırına atarak hamuru 4 dakika pişiriyoruz.
Pişen hamuru tepsiyle beraber çıkartıp üzerine 2,5 çorba kaşığı sos koyup hamurun her tarafına sürüyoruz. Sosu sürdükten sonra hamuru tekrar tepsiyle beraber fırına atıyoruz ve 6 dakika daha pişiriyoruz.
Pişen soslu hamurumuzu çıkartıp üzerlerine 4-5 dilim mozzeralla veya istediğiniz bir peyniri koyup tekrar fırına atıyoru ve 8 dakika daha pişiriyoruz. 8 dakikanın onunda pizzamızı çıkartıp tahta üzerinde dilimledikten sonra üzerine rokalarımızı dizip bir miktarda parmesan rendeleyerek servis ediyoruz.
Tüm bu işlemleri 4 adet pizza için tekrarlıyoruz. Tepsiniz 2 adet pizzayı alabilirse 2 pizzayı birden yapabilirsiniz. Hamur ölçüsünü 1/2 öleçek olarak yaparak 4 yerine 2 pizzada yapabilirsiniz."
},
{
url:"http://3.bp.blogspot.com/-3MlKbU9KWJs/VcEvdaeFvHI/AAAAAAAAC0w/2zEoiWpQriA/s1600/SU%2BBOREG%25CC%2586I%25CC%2587%2BLOGOLU%2B2.jpg",
yemek:"SU BÖREĞİ",
tarif:"Öyle bir işe kalkıştım ki vazgeçsem kendi kendimi yiyeceğim, vazgeçmesem yorgunluktan ölüp biteceğim. Hayatım boyunca saatlerce hamur açıp börek yapan teyzelere üzülüp neden bu kadar yorulurlar diye kendi kendime düşünmüşümdür. Yıllar sonra aynı işe benim de kalkışma ihtimalim 'milyonda bir'di sanırım. Blogum sayesinde asla yapmam dediğim şeyleri yapar oldum.

Peki el açması börek yapma fikri nereden çıktı?
'Patlıcan' isimli blogun sahibesi Hilal Tayfun, yaptığı böreğin altına yorum yazarak herkesi el açması börek yapmaya davet etmişti. Ben de heyecanla 'el açması börek yapan erkek blogger olurum' diye yorum yapmıştım. Birçok kişi börekleri yapıp yayınladı, ben de biraz gecikmeli de olsa işe koyuldum.


Su böreği hamurunun tarifine baktığımda el yapımı makarna hamurundan çok farklı olmayan bir hamur tarifiyle karşılaştım. Talimatlara uyarak hamurumu yoğurdum, dinlendirdim, hamuru tekrar yoğurup dinlendirdim. Bu işlemi iki defa daha tekrarladıktan sonra hamuru 12 eşit parçaya böldüm. Hamurumu merdane ile açabildiğim kadar açtıktan sonra oklavaya geçtim.

Hayatımda ilk defa oklava kullandım. Peki oklava nasıl kullanılırdı? Oklavayla hamur açan teyzeleri izlerken aklımda kalan en önemli detay, hamuru oklavaya sarıp hamurun üzerine bastırarak inceltiyor olduklarıydı. Bunun dışında hamurun birbirine yapışmasını önlemek için de sürekli hamuru açıp nişasta serperek yeniden oklavaya sarmaları, su böreği yaparken atlanmaması gereken en önemli püf noktalarıydı.

Birkaç hamuru üst üste koyup açma yeteneğine sahip teyzeler olsa da ben hamurlarımı teker teker açtım. Hamurları açtıktan sonra hamuru haşlama işi de başlı başına bir olay. Kaynayan suya hamuru atıp hamurun haşlanma sırasında birbirine yapışmasına engel olmak için hamuru tek tek yavaş yavaş suya atmak çok önemli. Hamurunu yeterince ince açamadıysanız hamurunuz haşlanırken kalınlaşıp sert bir hamura dönüşebilir.
SU BÖREĞİ TARİFİ

- 20 dilim için

Malzemeler
600 gram un (4 + 1/4 su bardağı)
6 yumurta
18 gram tuz (1/2 yemek kaşığı + 3/4 çay kaşığı)
250 gram mısır nişastası (2 su bardağı)
200 gram beyaz peynir
175 gram tereyağı (1/2 su bardağı + 4 yemek kaşığı)
1 çay kaşığı tuz (hamuru haşlamak için)
Yapılışı
Un ve tuz orta boy bir kapta karıştırılır. Karışan unumuzun ortasını açıp yumurtalarımızı unun ortasına kırıp yoğurmaya başlıyoruz.(yoğurma işlemini yaparken yumurta ve unu öncelikle yavaş yavaş karıştırarak başlıyoruz)
Hamurumuzu 4-5 dakika yoğurduktan sonra top yapıp 15 dakika dinlendiriyoruz. Hamurun kurumasını önlemek için üzerine nemli bir bez yerleştiriyoruz.
Hamurumuz 15 dakika dinlendikten sonra hamuru yaklaşık 20*30 santim boyutlarında elimizle açıyoruz.(açma işlemini hamurun üzerine iki elimizin 4'er parmağımızı bastırarak yapıyoruz) Hamuru açtıktan sonra iki ucunu ortada birleştirip katlıyoruz. Katladıktan sonra tekrar 15 dakika daha dinlendiriyoruz. Bu işlemi 2 defa daha uygulayıp hamurumuzu hazır hale getiriyoruz.
Hazır olan hamurumuz elle rulo şekline getirip 12 eşit parçaya bölüyoruz. Böldüğümüz hamurları avucumuzun içinde yuvarlıyoruz. Yuvarladığımız hamurları nişastaya batırıp bir kenarda bekletiyoruz.
Nişastaya buladığımız hamurlardan bir tanesi alıp merdane ile yavaş yavaş dairesel olarak, hamuru sürekli alt üst ederek açıyoruz. Hamurumuzu merdane ile 15 santim çapına getirdikten sonra oklava ile hamuru açmaya devam ediyoruz. Hamuru açarken arada hamurun durumuna göre nişasta serpiyoruz. Hamura nişasta serpmezsek hamur oklava ile açılırken yapışabilir. Hamurumuzu oklava ile incecik olana kadar 55-60 santim çapında daire olana kadar açıyoruz.(merdane kullanırken dikkat etmemiz gereken unsurların başında hamuru her defasında sonuna kadar açıp tekrar merdaneye sarmamızdır. Bunun dışında hamura çok nazik davranmak ve zedelenmesini önlemek çok önemlidir. Hamurun yırtılması böreğimizin kalitesini düşürebilir. Merdaneye hamurumuzu sarıp elimizle hamura bastırıp yanlara doğru iterek hamurumuzun genişlemesini ve incelmesini sağlıyoruz.)
Açılan hamurumuzu 4'e katlayıp nemli bir havlunun içine yerleştiriyoruz. Tüm hamur parçalarına aynı işlemi uygulayıp hamurlarımızı hazırlayıp hamuru pişirme aşamasına geçiyoruz.
40*30 santimlik fırın tepsimizi hazırlıyoruz. 
Tereyağımızı küçük bir tencereye koyup kısık ateşte kaynama noktasına gelmeden eritiyoruz. Eriyen tereyağımızın içine yağ fırçamızı koyup hazırlıyoruz.Fırın tepsimizin tabanına hafifçe tereyağı sürüyoruz.
Büyük bir kaba su doldurup içine bol miktarda buz atıyoruz.
Büyük boy bir havluyu tezgaha serip hazırlıyoruz(pişen hamurları kurutmak için)
Evdeki en büyük tencereye su doldurup içine 1 çay kaşığı tuz atarak kaynama noktasına getiriyoruz.
Kayna noktasına gelen suyumuza ilk hamur parçamızı atıyoruz. Hamuru suya atarken önce hamurun ucunu daha sonra geri kalan kısımlarını yavaş yavaş sokarak atıyoruz. Hamuru buruşturup suya atarsak hamur birbirine yapışıp inceliğini ve özelliğini kaybedebilmekte. Her seferinde sadece 1 adet hamuru haşlıyoruz.
Kaynar suda  45-50 sanine haşladığımız hamurumuzu sudan kevgir ve süzgecin yardımıyla çıkartıp soğuk suyun içine atıyoruz. Soğuk suda 15-20 saniye beklettikten sonra hamuru havlumuzun üzerine atıp üzerine havlu ile kapatıp kurutuyoruz. Havlu ile hafif hafif bastırarak hamuru kuruttuktan sonra hamurumuzu tepsimize yerleştiriyoruz. Hamuru tepsiye hafif dalgalı olarak yerleştiriyoruz.
Tepsiye yerleştirdiğimizi hamurun üzerine fırça ile tereyağı sürüp 2. hamuru haşlama işlemine başlıyoruz. 2. hamuruda haşlayıp soğuksuya daldırıp kuruttuktan sonra ilk hamurun üzerine yerleştirip tekrar tereyağı sürüyoruz. Aynı işlemleri 6 kat hamur olana kadar tekrarlıyoruz.
6. hamuru yerleştirip üzerine tereyağı sürdükten sonra üzerine elimizle parçaladığımız peyniri serpiyoruz.
Peyniri serptikten sonra kalan 6 adet hamurumuzdan ilkini  haşlayıp soğuk suya daldırıp kuruttuktan sonra peynirin üzerine dalgalı olarak yerleştirip tereyağı sürüyoruz. Kalan 5 hamurda sırası ile bu işlemleri uyguluyoruz. Son kat hamuru haşlamaya başlayınca fırını 175 derecede çalıştırıyoruz. Böreğimizin son katını yerleştirip üzerine tereyağı sürdükten sonra fırına atıyoruz. Fırında 20 dakika böreğin üzerin kızarana kadar pişiriyoruz. 
Pişen böreğimizin üzerine temiz bir havlu serip 15 dakika beklettikten sonra böreğimizi dilimleyip servis ediyoruz.
"
},
{
url:"http://1.bp.blogspot.com/-ZcIo65Gn1uo/VWefmPkkbmI/AAAAAAAACi8/0hYQNmcq1Uo/s1600/3%2BPEYNI%25CC%2587RLI%25CC%2587%2BANNE%2B%2BPOG%25CC%2586AC%25CC%25A7ASI%2BLOGOLU.jpg",
yemek:"ÜÇ PEYNİRLİ ANNE POĞAÇASI",
tarif:"Son zamanlarda çocukluk anılarımdan bahsettiğim tarifler sıklaştıkça, her tarifte farklı bir anım aklıma gelmeye başladı. 

Evde, 'anne bize poğaça yap' diye çığlık atan iki küçük çocuk olarak, 
annemin peynirli, mayasız poğaçalarını ablamla çok severdik, bize poğaça yapması için evi inletirdik, bazen amacımıza ulaşır bazen de ulaşamadan sessizliğe bürünürdük.

En fazla tezgah yüksekliğindeki boyumla annemin poğaça yapışını büyük merakla hiç sesimi çıkartmadan izler, fırına giren poğaçaların kızarışını film izler gibi izlerdim. Fırından çıkar çıkmaz yemek isterdim ama tepsi çok sıcak olduğu için annemin tabağa koymasını beklemek zorunda kalırdım. Ufak bir ısırık alıp ağzımı yaktığımda da ortalığı birbirine katarak su içmek için mutfağa koşardım.

Ertesi güne kalan poğaçaları kahvaltıda ılık süte batırıp yerdim. Birkaç hafta önce İrem'in annesinin yaptığı ev poğaçalarını gördüğümde aklıma annemin ben küçükken yaptığı poğaçalar geldi.
ÜÇ PEYNİRLİ ANNE POĞAÇASI TARİFİ 

- 12 adet poğaça için 

Malzemeler
1 + 3/4 su bardağı un
1 adet yumurtanın akı
1 adet yumurtanı sarısı (üzeri için)
1 çorba kaşığı su (üzeri için)
1 çorba kaşığı çörek otu (üzeri için)
1/4 su bardağı süt
1/4 su bardağı zeytinyağı
1/4 su bardağı yoğurt
80 gram tereyağı (oda sıcaklığında yumuşamış)
1/2 çorba  kaşığı toz şeker
1 + 1/2 çay kaşığı tuz
1 çorba kaşığı rendelenmiş parmesan
1 çorba kaşığı labne
1 çorba kaşığı rendelenmiş ufalanmış beyaz peynir (veya çeçeli peyniri)
1 çorba kaşığı dereotu
1 çay kaşığı tereyağı (tepsiyi yağlamak için)
Yapılışı
Un ölçülüp orta boy bir kaba aktarılır.
Yumurtanın akı ve sarısı iki küçük kaseye ayrılır.
Yoğurt, yumurta akı ve tereyağı orta boy bir tepsiye boşaltılır.
Süt, toz şeker ve tuz küçük bir cezvede 1 dakika ısıtılıp karıştırılır ve tereyağlı karışımının üzerine dökülür.
Tereyağlı karışım homojen olana kadar elle 2 dakika yoğrulur. Yoğrulan karışıma unun yarısı ilave edilip 1 dakika kadar yoğrulduktan sonra kalan unun yarısı ilave edilir ve tekrar 1 dakika yoğrulur. Kalan unda ilave edilerek 1 dakika daha yoğrulur. Hamuru yoğururken son aşamada hamuru yoğurduğunuz tepsi kendiliğinde temizlenmeye başlamakta ve hamurunuz istenen kıvama gelmekte. (bazı durumlarda ortan sıcaklığı ve malzemeye göre çok az miktarda un ilavesi yapılabilir) Yoğrulan hamur en az 15 dakika buzdolabında dinlendirilir.
Hamurumuz dinlenirken poğaçamızın iç harcı hazırlanır. Peynirler orta boy bir kaba konur, üzerine dereotu ilave edilip kaşık yardımı ile homojen olana kadar karıştırılır.
Fırın 175 derecede çalıştırılır.
Fırın tepsisi 1 çay kaşığı tereyağı ile  yağlanır. (el ile tepsinin her yerine tereyağı sürülür)
Hamur merdane yardımı ile 1 santim kalınlığında açılır. Açılan hamur 8 santim çapında bir bardak yardımı ile kesilir.(daha büyük veya daha küçük bir bardakta tercih edebilirsiniz) Kesilen hamur dairelerinin ortasına 1/2 tatlı kaşığı peynirli harç konur ve Hamurun bir ucu karşı ucuna kapatılır yarım ay şeklinde poğaça elde edilir. Kenarları hafif bastırılarak hamurun pişerken açılması önlenir. (Hamur bitene kadar toplanıp tekrar açılır ve dairesel hamurlar kesilir)
Poğaçalar fırın tepsisine dizilir.
Yumurta sarısı ve 1 çorba kaşığı su çırpılıp fırça yardımı ile poğaçaların üzerine sürülür. Yumurta sürüldükten sonra poğaçaların üzerine 1 er tutam çörek otu konup 175 derecede 18 dakika pişirilir. Pişirme işleminin 12. dakikasında fırın açılıp tepsi ters çevrilir. Pişen poğaçalarımızı fırından çıkartıp soğumaya bırakıyoruz.
"
},
{
url:"http://3.bp.blogspot.com/-K6vQ9ArmpsA/VSU3KfZ1g9I/AAAAAAAACSY/cRIOGSiCISs/s1600/focaccio%2Blogolu.jpg",
yemek:"Zahterli Focaccia",
tarif:"Biberiye, domates, zeytin... üzerine ne isterseniz koyun lezzeti akılları başlardan alan bir ekmek. Kararımı verdikten 10 dakika sonra hamuru yoğurmaya başladım. Yapması çok basit gibi görünüyordu, hamuru yoğur, 1 saat dinlendir, tepsiye aç, zeytinyağı ilave et, üzerine istediğin malzemeleri ekle, fırında pişir. Bende aynen öyle yaptım, sanırım basit yoldan bir tarifim olsun istedim ama tabiki de bugüne kadar yayınlandığım hiç bir tarifte olamadığı gibi bu tarifte basit olmadı. İlk denemede hiç şişmeyen bir focaccia yaptım, lezzeti güzeldi ama focaccianın yumuşak ve şişkin olması gerektiğinden bir yerde yanlış yaptım diyerek tarifi tekrar denedim fakat yine sonuç aynıydı. Bu sefer tarifi okudum ve video izledim 3. denemeyi yaptım  yine pek bir değişiklik olmadı sonuç yine hüsran, hüsran ve hüsran. Sanırım tarifim çok iyi değilmiş Diyerek farklı tariflere yöneldim.
ZAHTERLİ FOCACCİA TARİFİ

- 9 kişilik

Malzemeler

Biga için
59 gram un (1/3 su bardağı + 1 çorba kaşığı)
33 ml su (2 yemek kaşığı + 1 çay kaşığı)
1/2 çay kaşığı maya 
Focaccio hamuru için
80 gram biga (hazırladığımız biganın tümü)
280 gram un (2 su bardağı)
3 gram maya
200 ml su
15 gram tuz (2 tatlı kaşığı)
20 gram zeytinyağı (ekmeğin üzeri için) (1 + 1/2 yemek kaşığı)
15 gram zahter (ekmeğin üzerine koymak için)
10 gram zahter (biberiye veya kekikte kullanabilirsiniz)
25 gram zeytinyağı (aromatik zeytinyağı için)

Yapılışı

Biganın yapımı
Un, maya ve su orta boy cam veya metal kapta karıştırılıp hafifçe yoğurularak hamur haline getirilir. 12 saat oda sıcaklığında mayalanmaya bırakılır. (eviniz soğuksa fırını 50 derecede 10 dakika ısıtıp kapatıyoruz. daha sonra ısıtılmış fırına bigamızı koyup 12 saat mayalandırıyoruz)
Aromatik zeytinyağının yapımı
Zeytinyağı küçük bir kaseye konur.
10 gram zehter elle ince ince parçalara bölünerek zeytinyağının içine atılır ve üzeri sitreç filmle kapatılır. (bigayı yaptıktan sonra zeytinyağınızı hazırlayıp bekletirseniz daha lezzetli bir focaccia elde edebilirsiniz)


Focaccio yapımı
Un, 80 gram biga, su, tuz, maya orta boy cam veya metal bir kaba konur. Hazırladığımız zeytinyağı süzülüp unlu karışıma ilave edilir. Bütün malzemeler güzelce yoğurulup hafifçe ele yapışan bir hamur elde edilir. Hamuru yoğurulduktan sonra tezgahta elle 3-4 dakika düzeltilip top şekline getirildikten sonra yoğurma kabına konup üzeri streç filmle kaplanarak 1 saat oda sıcaklığında 2 katına çıkana kadar mayalandırılır.(ortam sıcaklığına göre mayalanma süresi bir miktar uzayabilir.)
23*27 dikdörtgen fırın tepsisine yağlı kağıt serilir.
Mayalanan hamur yağlı kağıdın üzerine serilip kalıbın şekline uygun bir şekilde yayılır. 
Hamuru kalıba gore yerleştirildikten sonra tekrar 1 saat mayalanmaya bırakılır.
Fırın 230 derecede çalıştırılır.
Mayalanan hamurun üzerine parmaklarımızla isterseniz simetrik isterseniz gelişi güzel çukurlar açıyoruz. Açtığımız çukurlara zahterlerimizi diziyoruz(her bir çukura bir zahter parçası koyuyoruz. En sonra 20 gram zeytinyağımızı hamurun üzerine gelişi güzel döküp ekmeğimizi fırına atıyoruz.
Üzeri altın sarısı olana kadar 25-30 dakika pişirdikten sonra servis ediyoruz."
},
{
url:"http://3.bp.blogspot.com/-r6QaXiYKHro/VQvMBIId2kI/AAAAAAAAB4M/Ogp2JpeTMrM/s1600/IMG_2390.jpg",
yemek:"Tost Ekmeği",
tarif:"Arasına kaşar ya da sucuk koyup,
tost makinesinde 2 dakikada peynirin eriyip, ekmeğin de çıtır olma anını beklediğimiz tost ekmeği...

Ekmek yapmak hep çok zor gibi görünürdü. Hamuru yoğurmaktan çok hamurun mayalanmasını beklemek hep zor gelirdi. Eskiden biraz sabırsızdım sanırım, yaptığım her şeyin hemen sonuçlanmasını isterdim.


Yaşım ilerleyip olgunlaştıkça sabretmeyi öğrendim. Öğrenir öğrenmez de ekmek yapmaya başladım. Güzel bir ekmek yapmanın en büyük sırrı bence sabretmekle başlıyor. Bir ekmeği yapmak için 3 saat harcayıp hamurun kabarmasını izlemek aslında muhteşem bir duygu. Ekmeğin tadı da güzel olunca aldığınız keyif paha biçilemez :)
Tarif : Necip Ertürk'ün Türk Mutfak Sanatı Kitabında adapte edilmiştir.

TOST  EKMEĞİ  TARİFİ

- 750  gramlık tost ekmeği

Malzemeler
25 gram yaş maya
19 gram toz şeker (1,5 su çorba kaşığı)
13 gram tuz (3 tepeleme çay kaşığı)
45 gram tereyağı (oda sıcaklığında)(3 yemek kaşığı)
250 gram ılık su (1 su bardağı + 1 yemek kaşığı)
429 gram un (3 su bardağı + 1 yemek kaşığı)
18 gram un (tezgahı unlamak için (2 yemek kaşığı)
1 çay kaşığı ayçiçek yağı

Yapılışı
Un hariç tüm malzemeler yoğurma kabına konup karıştırılır. Tereyağı ve şeker  suyla karışınca un ilave edilip yoğurulur. Yumuşacık puf gibi bir hamur elde edildiğinde ve hamur elimize yapışmadığında hamur olmuş demektir. (Ortamın sıcaklığına kullanılan un cinsine göre 1 çorba kaşığı un ilavesi olabilmektedir) Yoğurulan hamur 30 dakika üzerine bez koyup dinlendirilir.
Tezgah hafifçe unlanır , hamur topu üzerine konup elle bastırılarak hamur dikdörtgen biçiminde açılır(40*20 cm). Açılan hamurun iki ucu ortada birleştirilir daha sonra bir ucu  diğerinin üzerine yerleştirilip 30 dakika  daha hamurun üzerine bez kapatarak dinlendirilir.  30 dakika sonra aynı işlem tekrarlanır ve hamur 30 dakika daha dinlendirilir.
Dikdörtgen baton kek kalıbımıza (20*10 cm) ayçiçek yağımızı döküp fırça ile her yerine sürüyoruz. 
Dinlenen hamurumuzu tekrar (40*20 cm ) elimizle açıyoruz. Açılan hamurun iki ucu ortada birleştirilir daha sonra bir ucu  diğerinin üzerine yerleştirilip hamurumuzu katlama yeri altta olacak şekilde kalıbımıza yerleştiriyoruz. Kalıba yerleştirilen hamurun tamamen mayalanması için 30 dakika daha üzerine bez yerleştirerek dinlendiriyoruz.
Fırınımızı 225 derecede çalıştırıyoruz. 
Ekmeğimizi fırına atıyoruz. 25. dakikada ekmeği kontrol ediyoruz. Ekmeğimizin üzeri çok iyi şekilde kızarıp kabuklaşmış ise ekmek pişmiştir. Tam anlamıyla kızarmamış ise 5 er dakika aralıklarla kontrol ederek ekmeğimizi pişiriyoruz. İdeal pişirme 30 dakikadır. Fırınınızın gücüne göre bu süre 25 ile 35 dakika arasında değişiklikler göstermektedir. (Fazla pişirirseniz üzerinde ki kabuk bir miktar yanmakta fakat ekmeğin tadında çok fazla değişiklik yaratmamakta.)
Ekmek piştikte sonra kalıptan çıkartıp yarım saat dinlendirdikten sonra dilimleme işlemi yapılabilir (ekmek sıcakken dilimlerseniz parçalanabilir)"
},
{
url:"http://1.bp.blogspot.com/-recuFBnr-F8/VQvNheq4P4I/AAAAAAAAB4c/GIpT2RN42Do/s1600/IMG_2293.jpg",
yemek:"Kepekli Tost Ekmeği",
tarif:"Blogumda bugüne kadar hiç ekmek tarifi vermemiştim. Tart, kek, dondurma derken ekmek te yapmaya karar verdim. Hayatımda hiç ekmek yapmamıştım. Peki ilk ekmek tarifim ne olmalıydı ?  Annemin tarifini 1 hafta boyunca denedim ve birkaç kare fotoğraf çektim ancak üzerinde bir miktar daha çalışmam gerektiğine karar verdim ve o tarifi bir süre erteledim. Bu sırada bir okurumdan nohut mayasının tarifini denememe yönelik bir öneri geldi ve bana tarifini yolladı. O tarifi görünce nohut mayası tariflerini araştırmaya başladım ve  karşıma geçen sene kış sofrası yarışmasında hediye edilen ekmek kitabı çıktı. Sadece nohut mayasına bakmak için kitabı elime alıp bütün kitabı okudum ve bugün sizlerle paylaştığım kepekli ekmek tarifini buldum. Küçük değişiklikler yaparak sizlerle paylaşmak istedim. İlk ekmek tarifim böylece biraz deneysel olmuş oldu.

Tarif : Artmazsa Yetmez  Kitabından adapte edilmiştir

KEPEKLİ  TOST  EKMEĞİ

- 750  gram  ekmek

Malzemeler
500 gram kepekli un
1 çay kaşığı tuz
1 + 1/2 su bardağı sıcak su
11 gram instat maya
Yapılışı
Sıcak su ve maya orta boy cam bir kase de karıştırılır ve üzeri steç filmle kapatılıp 15 dakika bekletilir.(bu işlem mayanın aktif hale gelmesi amacıyla yapılır , maya suda çok iyi şekilde eritilmeli ve kalıntı bırakılmamalıdır)
Un , tuz  yoğurma kabında alınıp ortası çukur yapılıp maya su karışımını 2/3 lük kısmı eklenir ve yoğurma işlemine başlanır. 2-3 dakika yoğurduktan sonra suyun geri kalanı eklenir ve yogun bir hamur elde edilene kadar 2-3 dakika daha yoğurulur. Yoğurulan hamur top şekli verilerek kabın üzeri nemli bir bezle örtülerek 1 saat oda sıcaklığında mayalanmaya bırakılır. (hamur yaklaşık iki katına çıkar)
1 saat mayalanan hamur 20*10 santimetre boyutlarındaki baton kek kalıbına göre şekillendirilir (hamuru elimize alıp çok fazla sıkmadan 20 santim boyunda bir rulo yapıp kek kalıbının içine oturtuyoruz , hamurla çok fazla oynarsan hamur sönebilir)
Hamuru kalıba göre şekillendirdikten sonra kalıbın içine yerleştirip üzerine hafif nemli bezi yerleştirip yarım saat oda sıcaklığında mayalanmaya bırakıyoruz.
Mayalanmanın 25. dakikasında fırınımızı 200 derece çalıştırıyoruz.
Mayalanan hamurumuzu fırına atıp 25 dakika üzeri kızarıp kabuk olana kadar pişiriyoruz.
25 dakikanın sonunda ekmeğimiz tam olarak kızarmamış ise 2-3 dakika daha pişirebiliriz. (ben ekmeği 27 dakika pişirdim , fırınınızın durumuna göre bu süre 30 dakikada olabilir)
Pişen ekmeğimizi kalıptan çıkartıp yarım saat dinlendirdikten sonra tüketiyoruz."
},
{
url:"http://4.bp.blogspot.com/-_dY2hDzL4WI/VTlNle8t49I/AAAAAAAACW0/3oRCiuNRubw/s1600/I%CC%87STABUL%2BSI%CC%87MI%CC%87DI%CC%87%2BLOGOLU.jpg",
yemek:"İstanbul Simidi",
tarif:"Her  insan  için  farklı  bir  hikayesi  vardır İstanbul  simidinin.  Aslında  her gün  yeni  hikayeler  oluşur  simitle ilgili. Hikayeler bazen akılda  kalır , bazen simit  bitene  kadar devam eder sadece.  Kimi  vapura  koşarken  mis  gibi  kokusuna  koşar  , kimi  sabah  kahvaltısını yapmak için alır  ,  kimi  uzun zaman sonra  İstanbul'a  gelmiştir  ve  vapurda  bir simit çay  keyfi yapıyım der  ya da   oburluğundan  alır ,  bazen de   aksam  5  tanesi 1 TL  diye ekmek  yerine  alır .  Bazıları  hayatındaki   ilk simidiyle  tanışır . Günün  her saatinde  oluşan  bu simit  hikayelerinden  biri de bana ait.


İstanbul'a  her  gittiğimde  vapura  binmeden  önce  alınan simit  sanki  bir  gelenekmişçesine yıllarca  devam  etti . Küçük yaşlarda  İstanbul  simidinin  tadına  alışınca  insan  o  tadı  asla unutmaz  ve  her  simitte  o  tadı  arar  ve  bulamaz . Bende  küçük  yaşlarda  alıştığım  bu tadı asla unutmadım  ve  İstanbul  dışında  da  bu tadı  hiçbir  zaman  bulamadım. Gittiğim  bir çok yerde  görüntüsüne  aldanıp  aldığım  simitler  her  defasında  beni  hayal  kırıklığına  uğrattı , simitler  ya  bayattı , ya  susamları  çok  fazla  kavrulmuştu , yada  pekmezi  çok  fazla  gelmiş ve simit  kavrulmuştu. İnsanın  damağı  gerçek  tadı  almışsa  sanırım  o  tat  olmadan  ya da o tadı bulamadan   asla  tatmin  olamıyor. 
İSTANBUL  SİMİDİ  TARİFİ

8 adet simit için 

Malzemeler :
500 gram un
1,5 çay kaşığı kuru maya
1/2 çay kaşığı tuz
200 ml ılık su (1 su bardağı)
100 ml ılık süt (1/2 su bardağı)
1/3 bardak üzüm pekmezi
1/4 bardak su
1/2 çorba kaşığı un
bolca kavrulmamış susam (200 gram yetmez ise ekleyebilirsiniz)


Yapılışı :
Sütü hafifçe ısıtıyoruz.
Süt , su ve mayayı küçük bir kaba koyup karıştırıyoruz ve 15 dakika bekletiyoruz.
Unumuzu tezgaha koyup ortasında bir çukur açıp önce tuzumuzu serpiyoruz , daha sonra  içine süt , su ve maya karışımımızı ekleyip yavaş yavaş sıvı karışımı dışarı taşırmadan karıştırıyoruz.(mutfak robotunda da yoğurabilirsiniz)
Sıvı karışım kaybolunca yoğurmaya başlıyoruz. Yumuşak bir hamur elde edene kadar yoğuruyoruz. 
Yoğurma işlemi bittikten sonra hamurumuzu 45 dakika üzerinde nemli bir bezle dinlendirmeye bırakıyoruz.
Fırınımızı 175 derecede çalıştırıyoruz.
Hamurumuzu 50 gramlık bezelere bölüyoruz. Her bir bezeyi 40 santim uzunluğunda rulolar haline getiriyoruz.
İki ruloyu birleştirip spiral şekline getirip uçlarını birleştiriyoruz.
Pekmez , su ve 1/2 kaşık unumuzu güzelce karıştırıp simitleri önce bu karışıma sonra susama bulayıp tepsimize diziyoruz. (NOT: pekmezli karışımın güzelce süzülmesi çok önemli çünkü fazla pekmez simidin karamelleşmesine sebep olmakta ve simidin hem rengi hemde tadı bozulmakta)
Fırında yarım saat pişirdikten sonra sıcak sıcak servis ediyoruz."
},
{
url:"https://2.bp.blogspot.com/-cbo0yZiUbfI/WenxSm3ll1I/AAAAAAAADyY/YLOFv6KIbewZEy69IJHh-Qk7jReY85W0QCLcBGAs/s1600/DU%25CC%2588NYANIN%2BEN%2BGU%25CC%2588ZEL%2BCHEESECAKEKE.jpg",
yemek:"Dünyanın En Lezzetli Cheesecake Tarifi",
tarif:"Cheesecake olayı her zaman bir soru işaretidir, acaba fırında pişen mi yoksa fırına girmeden hazırlanan cheesecake mi daha lezzetli olur. Aslında ikisininde lezzeti bir birinden farklı olsada ben bu tarifi yaptıktan sonra cheesecake in fırında pişmesinden yana olduğuma karar verdim.

Aslında çok farklı bir cheesecake tarifi üzerinde çalışırken hemde 4 farklı deneme yapıp 3,5 kilogram kadar labne peynir harcamışken denediğim tarifi rafa kaldırdım. Korkmayın tarifi mutlaka bloguma yayınlayacağım ama zamanlaması ne zaman olur bilemiyorum.

Gelelim bugunkü tarifimize, tarifimizin sahibesi Martha Stewart aslında tarifde ricotto peyniri kullanılsada ben tarifi labne peyniriyle yaptım.. Aslında tarifin ilk denemsinde kek okadar çok kabardıki biraz husrana ugrar gibi oldum fakat keki toparlayıp 1 gün buzdolabında dinlendirip tadına baktığımda aklım başımdan gitti.  Tarifi veren Martha Stewart olunca risk en aza insede benimde tadını sevmem çok önemliydi.

Tabiki tarife bende ufak bir dokunuş yaptım ve sos olarak basit bir yaban mersini reçeli yaptım. Cheesecake'in tadını destekleyerek farklı bir boyuta taşımasını sağladı. Cheesecake in içe bir miktar limon kabuğu ilave ettiğimide söylemeden geçemeyeceğim.

EN LEZZETLİ CHEESECAKE TARİFİ
- 8 kişilik

Malzemeler
700 gram labne peyniri
1/4 su bardağı un (35 gram)
1 tutam tuz
3/4 su bardağı toz şeker (150 gram)
6 yumurta
1 adet limon kabuğu rendesi
1 adet vanilya çubuğu
250 gram taze yaban mersini
200 gram toz şeker
Yapılışı
26 santimlik kelepçeli kabın içine büyükçe bir yağlı kağıt yerleştirin yağlı kağıdın kenarları kalıbın üstüne gelecek şekilde olmasını tavsiye ederim (bu işlemin amacı cheesecake'in pişerken kenarlardan taşmasını önlemek)
Fırın 185 derecede çalıştırılır.
Şekerin yarısını ve yumurtanın beyazlarını karıştırma kabına alıp 8 dakika orta hızlı devirde çırpıp köpürtüyoruz.
Yumurta sarıları, labne peyniri, tuz, un, limon kabuğu, vanilyanın özünü ve toz şekerin yarısını büyük bir kaba alıp tel çırpıcı ile karıştırıyoruz. Karışımımıza çırptığımız yumurta beyazı köpüğümüzün dörtte birini ilave edip spatula ile dikkatlice karıştırıyoruz. Bu işlem hızlı yapıldığında yumurta söner ve istediğimiz etkiyi elde edemeyiz. Tüm köpüğümüz bitene kadar bu islemi yavaş yavaş tekrarlıyoruz.
Tüm karışım hazır olduğunda  karışımımızı kalıba döküp üzerini spatula ile düzeltip fırına veriyoruz.
Fırında 40-45 dakika pişirip fırından çıkarttıyoruz. Buzdolabında en az 8 saat dinlenen kekimizi sosumuzla servis ediyoruz.
Yaban mersini ve toz şekeri orta ateşte 10 dakika pişirerek sosumuzu hazırlıyoruz."
},
{
url:"http://4.bp.blogspot.com/-EUIfUFe7na8/VQvUeR0wJaI/AAAAAAAAB5Y/EQ_6gwhUuZo/s1600/IMG_2226.jpg",
yemek:"Çikolatalı Cheesecake"
tarif:"Çok fazla cheesecake yaptığımı söyleyemem. Blogumdaki ilk cheesecake tarifini de bu yıl mayıs ayında yayınlamıştım. Yaptıklarım arasında ise en sevdiğim çeşit çikolatalı cheesecake olmasına rağmen blogumda tarifi bulunmuyordu. Onun yerine mandalinalı, kestaneli ve frambuazlı cheesecake tariflerimi paylaşmıştım. Ancak bu tarifin blogumda kesinlikle olması gerektiğini düşündüm ve daha önce hiç denemediğim çikolatalı cheesecake'i yapmak için kolları sıvadım. 
Tarif : Melis Yorgancıoğlu'nun tarifinden adapte edilmiştir.


ÇİKOLATALI  CHEESECAKE  TARİFİ

- 8 kişilik

Malzemeler

Taban  için
50 gram badem
10 gram kakao
1 paket eti burçak bisküvi
100 gram tereyağı
Cheesecake  dolgusu için 
300 gram bitter çikolata (%70 kakao) veya 320 gram sütlü çikolata
400 gram labne peynir
2 yumurta
1 vanilya çubuğu
1 su bardağı toz şeker (200 gram)
200 ml  krema (1 küçük kutu krema)
2 çorba kaşığı un (18 gram)
Yapılışı

Cheesecake  tabanı
Fırın tepsisinin üzerine yağlı kağıt serilir. Üzerine 20 santimlik kelepçeli kalıp yerleştirilip hazırlanır. (tepsinizin yüzey alanı tam düz değil veya kalıbınızın alt kenarlarında boşluklar varsa kalıbın alt kısmına aliminyum folya sarıp dışarı taşmalara engel olabilirsiniz)
Bademler mutfak robotundan geçirilerek ufalanır. (çok fazla toz olmamasına dikkat edilir)
Bisküvi  mutfak robotunda toz haline getirilir üzerine badem ve kakao eklenir , homojen bir karışım olana kadar karıştırılır.
Küçük bir tencerede tereyağı eritilip bisküvi karışımına ilave edilip güzelce karıştırılır.
Karışım kalıbın tabanına yayılıp kaşık yardımıyla üzerin düzeltilip sıkıştırılır.
Cheesecake dolgusu
Fırınımızı 175 derece çalıştırıyoruz.
Çikolatayı  benmari  usulu ( küçük  bir  tencereye  iki  parmak  su  koyup  üzerine  cam  veya  metal  bir kase  oturtup  pişirme)  eritiyoruz. 
Vanilya çubuğumuzu ortadan kesip içindeki özü çıkartıp , yumurta ve şeker ile birlikte çırpma kabına koyuyoruz. Karışımı 2-3 dakika hızlı devirde çırpıyoruz.
Mikseri yavaş derive alıp unu ilave edip 1 dakika daha çırpıyoruz.
Labne peynir ve kremayı ekleyip hızlı devirde 1 dakika daha çırpıyoruz.
Mikseri yavaş devire alıp çikolatayı yavaş yavaş ilave ediyoruz. Çikolata tamamen karıştıktan sonar mikseri kapatıyoruz ve karışımı cheesecake tabanının üzerine yayıyoruz.
Cheesecake'i 50 dakika 175 derecede pişirdikten sonra çıkartıp oda sıcaklığına gelmesini bekliyoruz. Oda sıcaklığına geldikten sonra en az 6 saat buzdolabında dinlendirdikten sonra servis ediyoruz.(kalıbı buzdolabında dinlendirme işlemi bittikten sonra çıkartırsanız çok daha iyi olur , cheesecake yumuşakken kalıbı çıkarttığınızda kırılmalar olabilmekte. Kalıbı çıkartmadan ince bıçakla kenarlarını hafifçe kazırsanız yapışma riskini engellemiş olursunuz.)
Cheesecake dinlenirken üst kısma bir miktar çökmekte ve çatlamakta. Ben  üstü kısımdaki bu görüntüyü kurumuş toprağa benzettim ve çatlakları elimle hafifçe vurarak arttırdım , isterseniz 
sizde bunu uygulayabilir veye kendi haliyle oluşan şekli ile servis edebilirsiniz.(eger bu islemi uygulamayaı düşünüyorsanız cheesecake oda sıcaklığına geldiğinde bu işlemi uygulamanızı tavsiye ederim)"
},
{
url:"http://3.bp.blogspot.com/--m3nDBdG27o/VQvk8yecmaI/AAAAAAAAB70/-ojPmnHJTzQ/s1600/IMG_1620.jpg",
yemek:"Kestaneli Cheesecake",
tarif:"Bir yıl öncesine kadar kestaneli pastaları sevmezdim. Kestanenin tatlı haline getirilmesi bana hep garip gelirdi. Benim için kestane sadece kömür ateşinde pişirilerek yenilen bir lezzetti. Yakın arkadaşlarımın sürekli 'neden kestaneli bir tarif yapmıyorsun'la başlayan ısrarlı cümlelerine dayanamayıp kestaneli bir cheesecake yapmaya karar verdim. Acaba  olur mu veya nasıl olur gibi düşüncelere kapılmışken öncelikle birkaç farklı yerde kestaneli pasta yemeye karar verdim. Farklı tat denemelerinden sonra bir de kestane şekerlerinin tadına baktım.


Güzel bir tesadüf mü oluyor bilmiyorum ama ne zaman yeni bir tarif denemeye kalkışsam deneyeceğim ürünle ilgili bir hediye alıyorum. Bu sefer de kocaman bir kavanoz kestane şekeri geldi. Başka zaman olsa asla yemeği düşünmeyeceğim bir lezzet ama aslında tadına baktığınızda bağımlılık bile yapabilecek bir tatlı. Kestane şekerini tattığımda yapacağım kestaneli cheesecakein tadının da kestane şekeri gibi olmasını hayal ettim. Cheesecakete tutturmanın pek mümkün olmadığı bu tadı hayal etmek güzel bile güzel.
Not: Kestane püresi tarifi Yeni yemek ansiklopesiden alınmıştır.

KESTANELİ CHEESECAKE  TARİFİ

8 kişilik

Malzemeler

Kestane püresi için 
1100 gram kestane
2 + 1/2 su bardağı süt
245 gram toz şeker (1 + 1/4 su bardağı)
2 adet vanilya çubuğu 
Cheesecake tabanı için 
40 gram tereyağı (oda sıcaklığında) 
25 gram pudra şekeri (2 + 1/2 yemek kaşığı)
140 gram un (1 su bardağı un)
1/2 yumurta (çırpılmış 1 yumurtanın yarısı)
Kestane püreli cheesecake dolgusu
600 gram kestane püresi
2 vanilya çubuğu
525 gram labne peyniri
3 yumurta
100 gram toz şeker (1 su bardağı)
Yapılışı

Kestane püresinin yapılışı
Kestanelerin üzeri yarım ay şeklinde bıçak ile çizilir , eğer çizilmiş kestane bulabilirseniz çok daha iyi olur.
Büyük bir tencerede 3 litre su kaynama noktasına getirilir
Kaynayan suya kestaneler atılır ve 13 dakika haşlanır.
Haşlanan kestanelerin suyu süzülür ve hemen soyulur. Kabuklar biraz sıcak olacağı için parmaklarınızı serinletmek için yanınızda soğuk su bulundurmanızı tavsiye derim.
Soyulan kestaneler bıçak ile önce ortadan ikiye sonrada 3 e bölünüp orta boy bir tencere konur. (kestaneleri çok düzenli kesmenize gerek yok gelişi güzel kesebilirsiniz)
Kestaneleri koyduğumuz tencereye sütü , şekeri ekliyoruz. Üzerine vanilya çubuğumuzu ortadan kesip içindeki özü çıkartıyoruz ve kestane karışımımıza ilave ediyoruz. 
Karışım kaynama noktasına gelene kadar 2-3 dakika hızlı ateşte bekletip sonra yavaş ateşe alıp 20-25 dakika karışım lapa kıvamına gelene kadar pişiriyoruz.
Karışımı ateşten alıp el blendrı ile pürüzsüz bir kıvama gelene kadar eziyoruz
Cheesecake tabını
Tabanı düz , orta boy fırın tepsisine yağlı kağıt serilip hazırlanır.
Fırın 160 derecede çalıştırılır.
Tereyağı , pudra şekeri  mutfak robotunda veya elle güzelce karıştırılır.
Karışıma yumurta eklenir ve 1 dakika daha karıştırıldıktan sonra un eklenir. 
Un eklendikten sonra karışım 2 dakika daha karıştırılıp hazır hale getirilir.
Hamur 1/2 santim kalınlığında kullanacağınız kalıbın şekine göre yağlı kağıdın üzerine serilir. (18 santimlik kelepçeli yuvarlak veya kelepçesiz yuvarlak bir kalıp kullanılabilir)
Hamurun pişerken kabarmasını önlemek için , hamurun üzerine kürdan yardımıyla küçük deliler açılır.
Hamur , kalıbın şekline güre kenarlardan düzeltilir. Fırınınızın gücüne göre altın sarısı olana kadar 15-20 dakika hamur hafif kızarana kadar pişirilir. 
Pişen taban fırından çıkartılıp kalıbıyla birlikte soğumaya bırakılır.
Cheesecake dolgusu 
Orta  boy  bir  tencereye  2  parmak  su  doldurulup  orta  ateşte  su kaynamayacak şekilde  altı  açılır. Üzerine  cam  bir  kap  yerleştirilip içinde toz şeker , yumurta ve vanilya çubuğumuzun içinden çıkartığımız vanilya özünü koyup 15 dakika pişiriyoruz.(Vanilya çubuğumuzu ortadan kesip içindeki özü çıkartıyoruz)
Karışımı ateşten alıp süzgeçten geçirip orta boy bir tencereye döküp üzerine labne peynirini ve  600 gram kestane püresini ilave edip tel çırpıcı ile güzelce karıştırıyoruz.(kestane püresi biraz yoğun olduğu için biraz yorucu bir işlem olabilir ancak kestanenin tamamen karışması çok önemli)
Karışımı cheesecake tabanını hazırladığımız kabın içine (18 santimlik kelepçeli yuvarlak kalıp veya 18 santim çapında yuvarlak bir kalıba koyabilirsiniz) döküp oda sıcaklığına geldikten sonra en az 2 saat buzdolabında dinlendiriyoruz.
Dinlenen cheesecake kalıptan çıkartılıp servis tabağına yerleştirilir.
Kalan kestane püresi sıkma torbasına alınır. Sıkma torbasında en ince uçlu sıkma ucu kıllanılır. Kestane püresi cheesecake in üzerine karmaşık bir şekilde sıkılır.(sıkma işleminde sizin zevkinize göre şekiller verilebilir)  "
},
{
url:"http://1.bp.blogspot.com/-N478jpLPUiM/VQv_MJhqPHI/AAAAAAAAB9k/JrtZ-GxMG3Q/s1600/IMG_1098.jpg",
yemek:"Satsumalı Cheesecake",
tarif:"Satsumalı cheesecake yapmak için uğraşıp bulduğum yemyeşil satsumaların bir bölümü ile dondurma yapmıştım. Satsumalı dondurma tarifimi hatırlarsınız. Satsumaları istememin asıl nedeni olan cheesecake'i o sıcak yaz günlerinde kapıldığım dondurma tariflerinden dolayı ertelemiştim. Sonunda cheesecake'e sıra geldi. Ekşi satsumalarla tatlı-ekşi bir cheesecake tarifi elde ettim. Bence yaz ayları için çok keyifli bir lezzet ortaya çıktı.

Satsumaların hikayesini ayrıca satsumalı dondurma tarifimden okuyabilirsiniz.



Bu cheesecakein en önemli özelliği taze satsuma tadının yanında tabanının antep fıstıklı olması. Cheesecakelerde genellikle hazır bisküviler kullanılmakta. Ben hazır ürünler yerine cheesecake tabanını kendim yapmayı tercih ediyorum. Taban olarak, genellikle fındık ve badem eklenerek bir taban yapılmakta. Ben de en çok sevdiğim kuru yemiş olan antep fıstığını kullanarak bir taban yapmayı düşündüm. Ancak taban cheesecake'in tadını bastırmamalı ama kendi tadını da kaybetmemeliydi. 4-5 denemenin sonunda ideal lezzete ulaştım. Antep fıstığı bence cheesecake'e çok yakıştı.


SATSUMALI CHEESECAKE TARİFİ

8 kişilik 
Malzemeler

Cheesecake tabanı için 
90 gram toz antep fıstığı (1 su bardağı)
60 gram tereyağı (oda sıcaklığında) (4 yemek kaşığı )
40 gram pudra şekeri (1/4 su bardağı)
110 gram un (3/4 su bardağı + 1/2 yemek kaşığı)
1/2 yumurta (çırpılmış 1 yumurtanın yarısı)


Cheesecake dolgusu için 
4 yumurta + 2 yumurta sarısı
600 gram labne peynir 
200 gram toz şeker (1 su bardağı)
80 gram satsuma suyu (süzülmüş)
3 satsuma kabuğu rendesi
3 çay kaşığı buğday nişastası
Yapılışı 

Cheesecake tabanı 
Tabanı düz , orta boy fırın tepsisine yağlı kağıt serilip hazırlanır.
Fırın 160 derecede çalıştırılır.
Tereyağı , pudra şekeri , antep fıstığı mutfak robotunda veya elle güzelce karıştırılır.
Karışıma yumurta ve antep fıstığı eklenip 1 dakika daha karıştırıldıktan sonra un eklenir. 
Un eklendikten sonra karışım 2 dakika daha karıştırılıp hazır hale getirilir.
Hamur 1/2 santim kalınlığında kullanacağınız kalıbın şekine göre (yuvarlak veya kare) yağlı kağıdın üzerine serilir. (18 santimlik kare veya 20 santimlik yuvarlak kalıp kullanabilirsiniz)
Hamurun pişerken kabarmasını önlemek için , hamurun üzerine kürdan yardımıyla küçük deliler açılır.
Hamur , kalıbın şekline güre kenarlardan düzeltilir. Fırınınızın gücüne göre 15-20 dakika hamur hafif kızarana kadar pişirilir. 
Pişen taban fırından çıkartılıp kalıbıyla birlikte soğumaya bırakılır.
Cheesecake dolgusu 
Benmari  usulu ( küçük bir tencereye  iki  parmak  su koyup  üzerine  cam  veya  metal  bir  kase  oturtup  pişirme) şeker  ,  yumurta , yumurta sarıları , satsuma kabukları ve  satsuma  suyunu  çırpıyoruz. Alttaki  su  kaynamamalı  , orta  ateşte  15 dakika karışım 85 dereceye  gelene  kadar  çırparak  pişiriyoruz. Karışımda tel çırpıcının izi oluşmaya başladığında istediğimiz kıvama geldiğini anlıyoruz.
Karışımı tel süzgeçten geçirip orta boy bir tencereye aktarıyoruz.
Labne peynirimizi ekleyip yavaş ateşte karıştırmaya başlıyoruz. Karışım 2 dakika piştikten sonra nişastamızı ekleyip 2-3 dakika daha (karışım çok yoğun bir kıvam alana kadar karıştırıyoru) pişiriyoruz.
Pişen karışımı 10-15 dakika  soğuttuktan sonra cheesecake tabanının altında olduğu kalıbın içine döküp buzdolabında 24 saat dinlenmeye bırakıyoruz."
},
{
url:"http://4.bp.blogspot.com/-KQQUQe-Rurg/VQwqhVZDLOI/AAAAAAAACFU/drnQdCsQ5zw/s1600/IMG_0155.jpg",
yemek:"Frambuazlı Cheesecake",
tarif:"Benden pasta isteyenlere çok fazla olumlu cevap veren bir insan değilim. Benden pasta isteyenlere gelin evde ne yapmışsam onların tadına bakın bana siparişte bulunmayın diyerek tepki gösteririm genelde. Çünkü bazı insanlar benim burada yaptığım işin ne olduğunu pek kavrayamayıp sanki bir pastaneymişim gibi isteklerde bulunmaktalar. Ben sadece güzel tarifler bulup sizlerle paylaşıyorum. Özel istek olarak bugüne kadar sadece 1 defa pasta yaptım. Bunu gerçekleştirmek için gerçekten istekli olmam şart çünkü sadece pastayı yapmış olmak için yapmak benim içime sinmiyor. 
Aylardır hiç cheesecake yapmamışken 1 günde 7 defa cheesecake yapmak gerçekten biraz bunaltıcı oldu ancak sonuç mükemmel olunca bütün yorgunluğum geçti.

Ben limonlu cheesecake'i çok severim ve daha önce limonlu dışında hiç cheesecake yapmamıştım. frambuaz soslu bir cheesecake için dolgu kısmın vanilyalı olması ve frambuaz sosunu bastırmaması gerekmekte idi. Vanilya tadını verebilmek için vanilya çubuklarından aldım. Vanilya çubuklarını alırken baharatçının bana verdiği bilgileri de sizlerle paylaşmak istiyorum.

Vanilya çubuğu alırken çubukların üzerlerinin hafif nemli olması gerektiğini ve kurumamış olması gerekmekteymiş. Hava almayacak bir yerde muhafaza edilmez ise tüm özelliğini kaybedeceğini anlattı baharatçı. Eve gelip vanilya çubuklarını kestiğimde ortaya çıkan koku mutfağın her yerine dağıldı ve gerçekten güzel bir vanilya çubuğu aldığımı fark ettim. Ben suni vanilyalar yerine doğal vanilya kullanılmasından yanayım ve her kesede tavsiye ederim. Her yerde satılmasa da baharatçılarda kolaylıkla bulunabilmekte.

Malzemeler

Cheesecake tabanı için :
380 gram un
80 gram esmer şeker
160 gram tereyağı (soğuk)
2 yumurta
Cheesecake dolgusu için :
2 vanilya çubuğu
700 gram labne peyniri
4 yumurta
140 gram toz şeker
3 tatlı kaşığı buğday nişastası
Frambuaz sosu için :
200 gram donmuş frambuaz + 100 gram frambuaz
200 gram toz şeker
Yapılışı

Cheesecake tabanı :
Un ve esmer şeker mutfak robotunda hafifçe karıştırılır. Üzerine küp küp kestiğimiz soğuk tereyağı ilave edilip kumsu bir yapı elde edilene kadar robot yavaş yavaş çalıştırılıp durdurulur. (Çok fazla çalıştırılırsa tereyağı erir.)
Kumsu kıvama gelen karışıma yumurta ilave edilip 1-2 dakika kadar daha aralıklarla robot çalıştırılıp durdurulur.
Karışım elle hafifçe yoğurulup buzdolabında yarım saat dinlenmeye alınır.
Yarım saat sonra hamur çıkartılıp 20 santimlik yuvarlak kelepçeli kalıba açıyoruz ( isterseniz kenarlarına açmayıp sadece tabana hamur koyabilirsiniz , o zaman bir miktar hamurunuz artmaktır.)
Önceden 175 derecede ısıtılmış fırında 20 dakika hamurumuzu pişiriyoruz. ( kenarlarına açtığınız hamur pişerken biraz kısalabilir sakın korkmayın )
Cheesecake dolgusu :
Vanilya çubuğumuzu ortadan kesip içindeki özü çıkartıyoruz.
Orta  boy  bir  tencereye  2  parmak  su  doldurulup  orta  ateşte  su kaynamayacak şekilde  altı  açılır. Üzerine  cam  bir  kap  yerleştirilip içinde toz şeker , yumurta ve vanilya çubuğumuzun içinden çıkartığımız vanilya özünü koyup 15 dakika pişiriyoruz.
Karışımı orta boy bir tencereye döküp üzerine labne peyniri ve nişastayı ekleyip kısık ateşte tel çırpıcı ile karıştırarak 2-3 dakika pişiriyoruz.
Pişen karışımı hamur tabanımızın içine döküp üzerini düzeltiyoruz. (Eğer kenarları olmayan bir taban yaptıysanız kelepçeli kalıbı hiç açmadan karışımı döküyoruz.)
Buzdolabında servis etmeden önce 6-8 saat dinlendiriyoruz.
Frambuaz sos :
Frambuaz ve şeker küçük bir tencerede orta ateşte 5 dakika pişirilir.
Servis ederken dilimin üzerine sos ve kalan 100 gram taze frambuaz konarak servis edilir.
Not : Tarif sizin için çok büyük ve fazla gibi gelirse , ölçüler yarıya indirilip 14 santimlik kalıp kullanılarak uygulanabilir."
}
],
profiterol:
[
{
url:"http://4.bp.blogspot.com/-0Rh2os9lE_s/VTlSA5O_l-I/AAAAAAAACXU/vBInDK2zZV8/s1600/ANTEPFISTIKLI%2BPROFI%CC%87TEROL%2BLOGOLU.jpg",
yemek:"Antepfıstıklı Profiterol",
tarif:"Profiterol  bir  çok  insanın  çok  sevdiği klasikleşmiş bir tatlıdır. Yapılan tariflerin hemen heme hepsinde hamurun tarifi aynıdır. Bende bu tarifi yapmak için birkaç farklı tarifi denedim ve en son annemin tarifinde karar kıldım. Tariflerdeki farklar çok az olmasına karşın sonuçlarda önemli  farklar oluşabilmekte. Örneğin ilk denediğim tarifte hamurun içinde hiç şeker yoktu ve tadı çok unsu oldu , daha sonra ona şeker ekledim ama bu seferde şekerli hamur gibi oldu , daha sonra unu azaltmak istedim annemin tarifine baktığımda da mükemmel ölçüler oradaydı , unu daha az içinde bir miktar şeker vardı ve sonuç çok başarılıydı.


Profiterolün içine vanilya aromalı kremalar konur üzerine de bitter çikolata dökülür , ama ben bu geleneksellikten çok sıkıldım ve en çok sevdiğim malzemelerden biri olan antep fıstığı ezmesini kullanmak istedi. Türkiye de antep fıstığı denince akla baklava ve fıstık ezmesi gelir , fıstık ezmesi biraz yogun ve piyasada diğer kakaolu fındık ezmeleri gibi satılmamakta , sadece Gaziantep te bazı firmalar büyük pastanelere üretim tesislerine 50 kiloluk 100 kiloluk siparişler halinde satmaktalar. Bende piyasada ürünü bulamadığım için kendi fıstık ezmemi kendim üretmeye karar verdim . 5 - 6 denemeden sonra mükemmel sonuca ulaştım.

Antep fıstığı ezmesi baskın ve uç bir tat dengeleri tutturmak kıvamı ayarlamak biraz zorda olsa lezzeti çok güzel. 

ANTEPFISTIKLI  PROFİTEROL  TARİFİ 

- 28 adet  profiterol için

Malzemeler:
Fıstık ezmesi için:
200 gram kavrulmuş antep fıstığı içi (2 su bardağı)
40 gram pudra şekeri (1/4 su bardağı)
140 gram krema
Profiterol hamuru için:
1/2 su bardağı su
50 gram tereyağı
1/4 çay kaşığı tuz
2 yumurta
1/2 çorba kaşığı toz şeker (7 gram)
1/2  su bardağı un (70 gram)

Çikolata ganaj için:
150 gram bitter çikolata (damak tadınıza göre sütlü çikolatada kullanılabilir)


Yapılışı :

Fıstık ezmesi :
Fıstıklarımızı önceden 200 derecede ısıtılmış fırında 2-3 dakika ısırıyoruz.
Isınan fıstıklarımızı blendırda 2-3 dakika iyice püre haline gelene öğütüyoruz.(ben blendır yerine havanda ezerek yapmayı tercih ettim ancak biraz yorucu olduğunu söylemek isterim)
Küçük bir tencerede kremayı kaynama noktasına getiriyoruz.
Üzerine pudra şekerini ekleyip 1 dakika daha öğütüyoruz.
Fıstığa kremayı ekleyerek blendırda 1-2 dakika daha karıştırdıktan sonra fıstık ezmemizi saklama kabına alıp üzerini kapatıyoruz.
Karışımı buzdolabına koyup 1 saat dinlendiriyoruz.
Profiterol hamuru:
Fırınımızı 200 dereceye ayarlıyoruz.
Su , tereyağı , tuz ve şekeri orta boy bir tencereye koyup kısık bir ateşte tereyağı eriyene kadar karıştırıyoruz. Tereyağı eridikten sonra atesin altını açıp kaynama noktasına gelene kadar karıştırıyoruz.
Kaynama noktasına gelen karışımı ateşten alıp unu ekliyoruz. 
Unu karışıma yedirdikten sonra ateşin altını açıp kısık ateşte fazla suyu gidip hamurun tabana yapışmaya başladığı ana kadar 2-3 dakika pişiriyoruz.
Tencereyi ateşten alıp biraz soğumasını bekliyoruz. (Eğer soğumadan yumurtaları atarsak yumurtalar pişer ve hamurda yumurta kokusu olur.)
Ilık kıvama gelen hamurumuza yumurtalarımızı teker teker ekleyip yumurtaları karışıma yediriyoruz.(tüm yumurtaları aynı anda eklerseniz karıştırmak çok zor olamakta)
Yumurtaları yedirdikten sonra tabanına yağlı kağıt koyduğumuz tepsimizin üzerine hamurumuzu sıkma torbasıyla sıkıyoruz. Yaklaşık 28 adet profiterol topu oluşmakta.(siz istediğiniz boyuta göre hamurları sıkabilirsiniz)
Karışımı fırına atıyoruz , 20 dakika piştikten sonra fırın kapağını hiç açmadan dışarıdan bakıyoruz duruma göre fırını açıp tepsinin yönünü değiştirip 3-5 dakika kadar daha güzelce kızarana kadar pişiriyoruz. Bu sure fırınınızın gücüne ve ortamın nemine göre değişiklik gösterebilmekte.
Pişen hamurumuzu iyice soğuması için bir kenarda bekletiyoruz.
Sıkma torbamıza ince uçlu sıkma aparatını takıp fıstık ezmemizi içine dolduruyoruz.
Profiterol hamurunun altından sıkma ucunu sokup fıstık kremamızı profiterolün içine dolduruyoruz. (alt taraftan doldurmamızın nedeni profiterolün şeklinin bozulmasını önlemek)
Çikolatayı  benmari  usulu ( küçük  bir  tencereye  iki  parmak  su  koyup  üzerine  cam  veya  metal  bir kase  oturtup  pişirme)  eritiyoruz. Çikolata eridikten sonra ateşten alıp 2-3 dakika soğuyana kadar spatula ile karıştırıyoruz.
Profiterollerimizi teker teker çikolataya batırıp servis tabağımıza diziyoruz.(profiterolleri yarı yüksekliğine kadar batırırsanız görsel olarak bence daha güzel olmakta)
Buzdolabında 2 3 saat beklettikten sonra servis ediyoruz."
},
{
url:"http://2.bp.blogspot.com/-9U3deXRjpd8/VQvpZRUI8dI/AAAAAAAAB8s/aqr3u8WGTRk/s1600/IMG_1260.jpg",
yemek:"Paris Brest",
tarif:"'Paris Brest' 1891 yılında, Paris ve Brest arasında yapılan bisiklet yarışının parkuru üzerinde dükkanı bulunan bir fırıncı tarafından yaratıldı. Bu fırıncı bisiklet tekerleğine benzeyen yuvarlak ekler üretmeyi hayal etti.

Hamuru ekler hamuruyla aynı olsa da pişmeden önce üzerine serpilen badem ve toz şeker ile birlikte kahverengi ve gevrek bir hal almakta. İçi ise pralin eklenen bir krema ile doldurulmakta. 
Tarif : Larousse Gastronomique kitabından adapte edilmiştir

PARİS  BREST  TARİFİ

Malzemeler 

Patacı Kreması için 

250 gram süt
60 gram şeker
2 yumurta sarısı ( 60 gram )
2 tatlı kasığı buğday nişastası 
1 adet vanilya çubuğu
Pralin için 
30 gram toz şeker
100 gram badem (1 su bardağı)


Paris Brest Hamuru için 
150 gram un 
2 çorba kaşığı toz şeker 
100 gram tereyağı 
6 yumurta
1 çay kaşığı tuz 
90 gram süt
150 gram su 
2 adet vanilya çubuğu 
100 gram iri kıyılmış badem (üzeri için)
50 gram toz şeker (üzeri için)
Yapılışı

Pralin 
Orta boy bir tepsi boyutunda bir parça yağlı kağıt kesilip hazırlanır.
Küçük boy bir tencereye 30 gram toz şeker dökülür ve şeker 1-2 dakika kahverengileşene kadar orta ateşte pişirilir.
Üzerine bademler eklenip spatula ile karıştırıldıktan sonra yağlı kağıdın üzerine dökülüp spatula yardımı ile yayılır. 
Yarım saat soğutulduktan sonra blendırdan geçirilir. Kumsu bir yapıda olacak şekilde blendırda çekilir.
Pastacı kreması 
Süt orta boy bir tencereye konur.
Vanilya çubuğu ortadan boylamasına ikiye kesilerek içindeki özü bıçakla sıyırarak süte eklenir. Süt kaynama noktasına getirilip altı kapatılır.
Yumurta , şeker ve buğday nişastası cam veya metal bir kaba konup tel çırpıcı ile karıştırılır. 
Yumurtalı karşıma süt yavaş yavaş ilave edilerek tel çırpıcı ile karıştırılır. (Sütü hızlıca dökerseniz yumurtalar pişebilir ve kremamızda yumurta kokusu oluşabilir)
Tüm karışımı tekrar tencereye döküp kısık ateşte karışım yoğunlaşana kadar 5-6 dakika tel çırpıcı ile karıştırarak pişiriyoruz. Yogun bir kıvama gelen kremayı ateşten alıp oda sıcaklığına gelmesi için bekletiyoruz.
Oda sıcaklığına gelen kremamıza önceden hazırladığımız pralini ekleyip güzelce karıştırdıktan sonra en az 1 saat buzdolabında dinlendiriyoruz.
Paris Brest Hamuru
İki tane fırın tepsisine yağlı kağıt serilir.
Yağlı kağıtların üzerine 8 santim çapında daireler çizilir.(hamuru sıkarken kılavuz olması için)
Süt , şeker , tuz , su ve tereyağı orta boy bir tencereye konup tencere orta ateşe alınır.
Vanilya çubukları ortadan boylamasına ikiye kesilerek içindeki özü bıçakla sıyırarak tencereye ilave edilir.
Sütlü karışım kaynama noktasına gelince altı kapatılır ve un ilave edilir. Tahta kaşık ile 2-3 dakika karıştırıldıktan sonra katı bir hamur elde edilir.
Hamurumuza yumurtalarımızı teker teker ekleyip tel çırpıcı ile karıştırıyoruz.(yumurtaların tümünü aynı anda eklersek karıştırması çok zor olmakta)
Yumurtaların tümü eklendikten ve homojen bir karışım elde edildikten sonra karışım sıkma poşetine doldurulur(sıkma poşeti yerine farklı bir krema  sıkma ekipmanıda  kullanılabilir)
Fırınımızı 190 derecede çalıştırıyoruz.
Karışımımızı önceden çizdiğimiz dairelerin içinde kalacak şekilde 2 santim kalınlığında yağlı kağıdımızın üzerine daire olarak sıkıyoruz.
Hamurlarımızın üzerine hamurların her yerine gelecek şekilde hafifçe toz şeker serpiyoruz. (bu işlem hamurlar fırına girmeden hemen önce yapılmalıdır)
En son olarak bademlerimizi gelişi güzel şekilde hamurlarımızın üzerine serpip fırına atıyoruz.
Fırında 30 dakika 190 derecede hamur kahverengi ve gevrek bir kıvam olacak şekilde pişiriyoruz. (ilk 15 dakika fırını hiç açmıyoruz , hamurlarımızın sönmemesi için)
Hamur ve Kremanın birleştirilmesi 
Pişen hamurlarımız oda sıcaklığına geldikten sonra ekmek kesme bıçağı ile ortadan ikiye kesiyoruz.
Kesilen hamurun alt kısmına krema sıkıp üzerine diğer hamur parçasını yerleştirip servis ediyoruz. ( isterseniz üzerine pudra şekeri dökebilirsiniz)"
},
{
url:"http://2.bp.blogspot.com/-GGCNDr4f_bE/VROjL1zIO_I/AAAAAAAACNw/OLDe2cDwtJQ/s1600/IMG_5574.JPG",
yemek:"Milkalı Muffin",
tarif:"Yaklaşık bir aydır hiç yazı yazamadım ve bu beni çok üzdü , geçtiğimiz ayda kendimi biraz yarışmalara kaptırdım , önce iglo firmasının internet üzerinden düzenlediği bir yarışmasında karidesli kabak tarifi ile  birinci oldum , ardından cook markasının önce halk oylamasında ilk 10 yarışmacı arasına girdim daha sonrada değerli jüri üyelerinin seçimiyle finale katıldım. Finalde kral yatağında tarifi ile  yarıştım .  



Çok keyifliydi ama biraz deneyimsizlik biraz heyecan ancak 6. oldum , ardından Refika Birgülün www.mucizelezzetler.com adresi üzerinden her ay yenilenen yarışmasında limonlu karelerle mayıs ayı birincisi oldum. Geçen ay yarışmaların heyecanı ile blogumu biraz boşladım ama bir çok tarifte yayınlanmaya hazır sizleri bekler oldu. Artık sözüde uzatmadan tarife geçmek istiyoru.

MİLKALI MUFFİN TARİFİ

- 12 adet muffin için
                                      
Malzemeler :
2 yumurta
1 su bardağı süt
2 su bardağı un
3 çay kaşığı toz şeker
150 gram milka + 10 gram milka (üzeri için)
1 çay kaşığı kabartma tozu
1 çay kaşığı vanilya
1/2 su bardağı ayçiçek yağı
Yapılışı :
12 adet kagıt veya pilastik muffin kalıbı hazırlanır.
Önce fırınımızı 180 dereceye ayarlıyoruz.
Tenceremiz suyu koyup kaynatıyoruz. 150 gram çikolatamızı cam bir kaba koyup benmari usulu eritiyoruz.
Yumurta ve toş kerimizi 4 dakika yumurta iyice kabarana kadar çırpıyoruz.
Çırpılan yumurtamıza sütümüzü ve sıvı yağımızı ilave edip 1 dakika yavaş devirde çırpıyoruz.
Karışıma un, kabartma tozu, vanilya karışımımızı ilave edip 1 dakika daha yavaş devirde çırptıktan sonra eriyen çikoltamızıda ilave 1 dakika daha çırptıktan sonra karışımı muffin kalıplarımıza dolduruyoruz.
Muffin kagıtlarımızın 3/4 ü dolucak şekilde karışım dolduruyoruz. (çok fazla doldurursak pişerken taşıp dökülebilir.
Tün karışımı doldurduktan sonra kalan 10 gram milkalıdan her bir muffinin içine kucuk bir parça milka batırıp fırına atıyoruz.
Fırında 20 dakika pişen muffinlerimizi kürdan ile kontrol edip pişme durumuna göre 2 dakika daha pişiriyoruz.(benim muffinlerim tam 20 dakikada pişti) Ortaları biraz ıslak kalacaktır buda çikolatanın etkisiyle olmaktadır."
},
{
url:"http://4.bp.blogspot.com/-0gROT4djrGk/VTpvWW_8egI/AAAAAAAACao/hqqfP3M1MqU/s1600/vis%CC%A7neli%2Bmuffin%2Blogolu%2B.jpg",
yemek:"VİŞNELİ MUFFİN TARİFİ",
tarif:"Yapmaktan en çok keyif aldığım tariflerden biride muffin yapmak. Çeşit çeşit , renkli renkli muffinler yapmak çok keyifli. Bugün herhangi bir tarife baglı kalmadan evdeki donmuş vişneleri değerlendirmek için kendimce yaratmaya çalıştığım tatlı ekşi bir tada sahip vişneli muffin yaptım. İlk denememde çok hoşuma giden bir tat olmadı tarifi hemen tekrarladım ve güzel bir tarif elde ettim. İlk tarifte şeker oranı biraz düşük kalmıştı onu dengeledim birazda portakal kabuğu rendesi ekledim çok güzel bir tat elde ettim.



Muffin tariflerinin en güzel yanlarından birisi de kısa sürede çok lezzetli yiyecekler elde edilmesidir. 15 dakikada karışımı hazırlayıp 25 dakikada pişiriyoruz ve bu çok kısa bir süre. Etrafı fazla kirletmeden herkesi mutlu edebilecek güzel küçük kekler elde ediyoruz. 


Malzemeler :
2 yumurta
1 su bardağı süt
3 su bardağı un
1/2 su bardağı şeker
1 su bardağı çekirdeği çıkartılmış vişne
1 çay kaşığı kabartma tozu
1 çay kaşığı vanilya
1/2 su bardağı ayçiçek yağı
2 çay kaşığı portakal kabuğu rendesi
Yapılışı :
Önce fırınımızı 180 dereceye ayarlıyoruz.
Bir kapta yumurta , ayçiçek yağı ve sütü güzelce bir tel çırpıcıyla çırpıyoruz.
Başka bir kapta un , kabartma tozu , vanilya ve portakal kabuğu rendesini koyuyoruz.
Unlu karışımımızın içine vişnelerimizi koyup güzelce harmanlıyoruz.
Unlu karışımın üzerine şekerimizde ekleyip güzelce karıştırıyoruz.
Kuru karışımımızı(unlu karışım) ıslak karışımın içine koyup hafifçe un kaybolana kadar karıştırıyoruz.
Karışımı 10 adet muffin kabına bölüştürüp fırına atıyoruz.
180 derecede 20-25 dakika pişiriyoruz."
},
{
url:"http://4.bp.blogspot.com/-QlKT7rn9K4U/VQvmM85fhbI/AAAAAAAAB8I/dHjDc9B5Yzo/s1600/IMG_1408.jpg",
yemek:"Kabaklı Ve Pestolu Muffin",
tarif:"Bloğumu ilk açtığım zamanlarda sürekli muffin tarifleri denerdim. Uzun bir aradan sonra muffin hamuru geri çağırmış olmalı ki değişik bir muffin tarifi oluşturdum. Pestolu ve kabaklı muffin olur muymuş demeyin. Pestonun taptaze ve ferahlık veren kokusu, en sevdiğim sebzelerden biri olan kabakla birleştiğinde mutfaktaki koku tarif edilemeyecek kadar güzel oldu.


Mendilli di seta (pestolu makarna) tarifi için bol miktarda fesleğen almıştım. Taze fesleğenleri buzdolabında 1 haftadan fazla saklamak mümkün olmadığı için bende bütün fesleğenlerle pesto sos hazırlayıp saklamıştım ve sosumu kullanmak için güzel bir tarif geliştirdim.

Pesto sosun endüstriyel olarak üretim sürecini izlediğim bir belgeselde sosun maliyetini düşürmek amacıyla çam fıstığının yerine aynı tadı verebilecek farklı malzemelerin kullanıldığını gördükten sonra hazır almak yerine, 5 dakika gibi kısa bir sürede taze olarak yapmayı tercih ediyorum. Belgeselde bol miktarda parmesan peyniri kullanılması gerekiyorken, üretimde 1 gram bile parmesan koymadan aynı tadı elde ettikleri anlatılıyordu. O belgesel sanırım hafızamdan hiç silinmeyecek.

Dolayısıyla kendi pestonuzu yapmanızı tavsiye ederim. Eğer hazır soslardan alacak olursanız ucuz fiyatlara satılan pestolardan kaçınmanızı ve sosun 'içindekiler' bölümüne bir göz atıp almanızı tavsiye ederim. 

KABAKLI  ve  PESTOLU  MUFFİN  TARİFİ

10 adet muffin için

Malzemeler 
Pesto sos için
8-10 dal fesleğen (10 gram)
Çam fıstığı (8 gram )
25 gram rendelenmiş parmesan
1 yemek kaşığı zeytin yağı 
1 tutam okyanus tuz 
Muffin için
2 küçük kabak (150 gram)
3 tatlı kaşığı pesto (45 gram)
1,5 su bardağı un (210 gram)
1/2 su bardağı süt (120 gram)
1/2 su bardağı yoğurt (120 gram)
1 çay kaşığı kabartma tozu tozu
1 çay kaşığı tuz
1 yumurta
Not : Kabakları halka halka kesmek istemezseniz rendeleyebilirsiniz.


Yapılışı

Pesto sos 

Fesleğen havana konur , 1 dakika kadar dövülen fesleğene hafifçe ezdiğimiz sarımsaklar ve bir çay kaşığı okyanus tuzu ilave edilerek 1 dakika daha dövülür. 
Karışıma çam fıstıklarını da eklenip 1 dakika daha dövülür.
Havandaki karışıma parmesanın yarısı ve  zeytinyağı ilave edilip 1 dakika daha pesto sos kremamsı bir kıvam alana kadar dövülür.
Muffin yapılışı
Fırın 170 derecede çalıştırılır.
Fırın tepsisine 10 adet muffin kabı yerleştirilir.
Kabakların uçları kesilir ve kabak halka kalka doğranır.
Süt , yoğurt , pesto sos ve yumurta orta boy bir kapta hafifçe çırpılır.
1 yemek kaşığı un  küçük bir kaseye aktarılır.
Farklı bir kapta un , tuz ve kabartma tozu karıştırılır. Unlu karışımın önce yarısı ıslak karışımın içine ilave edilir ve güzelce karıştırılır. Un kaybolunca kalan katı karışım ilave edilip un tamamen kaybolana kadar karıştırılır.
Kabaklar orta boy bir kaseye yerleştirilip 1 kaşık un üzerine serpilerek kabakların yer tarafının unla kaplanması sağlanır.(bu işlemin amacı kabağın fazla suyunun alınmasıdır)
En son kabakla eklenip hafifçe kabaklar karışımın içinde homojen bir yapıya kavuşana kadar karıştırılır.
Karışım muffin kalıplarına tamamen doldurulur. (Karışımın içinde kabaklar halka halka olduğu için karışım çok fazla kabarmayacaktır bu yüzden muffin kabı tamamen doldurulur.
Fırında 30 dakika muffinlerin üzeri kızarana kadar pişirilir. (fırınınızın gücüne göre bu süre 5 dakika kadar uzayabilir.)"
},
{
url:"https://2.bp.blogspot.com/-QlT-FVeuaJ4/W1qujF8tu3I/AAAAAAAAEI8/RFooPs6ZopQS2PCE89E0GTYTQjD6P1gygCLcBGAs/s1600/IMG_9356.jpg",
yemek:"Dünyanın En Güzel Vişne Reçeli",
tarif:"Reçel yapma olayı başlı başına bir uzmanlık ve deneyim gerektiren bir olay bence. İyi reçel yapan insanlara baktığınızda genellikle ileri yaşlara gelmiş teyzelerimiz büyük annelerimiz. Peki iyi bir vişne reçeli yapmak için ne yapmamız gerektiğini araştırırken öğrendiğim en önemli özellik reçelin kaynadıktan sonra mutlaka güneşte beklemesi gerektiği. Güneş reçele bambaşka bir lezzet ve renk vermekte. 
Reçeli fazla pişirmeyip sonrasında 4-5 gün güneşte beklettiğiniz reçel mükemmel bir kıvam almakta. Bende bu şekilde geleneksel reçeli öğrenmiş oldum.

İkinci bir püf nokta vişneler ve şekeri tencerede bekletirken pişirme işlemine geçmeden önce şekerin mutlaka tamamen erimesini beklemek gerekmekte. Buda yaklaşık 1 günlük bir işlem. Sonuç olarak iyi bir reçeli yapmak nerdeyse 1 haftalı bir süreç.
DÜNYANIN EN GÜZEL VİŞNE REÇELİ TARİFİ

- 500 gram reçel için

Malzemeler

1 kilogram vişne
700 gram toz şeker
Yapılışı
Vişneler saplarıyla birlikte yıkanıp süzgeçte kurumaya bırakılır. Kuruyan vişnelerin sapları ayrılır. (Sapların yıkamadan önce ayrılmamasının sebebi vişnelerin içine su dolmasını engellemek) 
Saplar ayrıldıktan sonra vişne çekirdekleri çıkartılır. (bu işlemi bir aletle veya sert bir pipetlede yapabilirsiniz)
Tüm vişneler ayıklandığında yaklaşık 800 gram ayıklanmış vişnemiz olmakta. 
Ayıklanan vişneler orta boy bir tencereye aktarılır. Bu tencere bizim reçelimizi kaynatacağımız tencere olacağı için seçimi buna göre yapmamız gerekmekte. 
Vişnelerin üzerine seker serpilip tencerenin kapağı kapatılıp 24 saat beklemeye bırakılır. (Aklınıza geldiğinde tencereyi hafifçe sallarsanız şeker erime sürecini hızlandırabilirsiniz)
24 saat bekleyen şekerli vişne karışımı hızlı ateşe oturtulup kaynama noktasına geldikten sonra orta ateşe alınıp yaklaşık 10dakika karışım hafif kıvam alana kadar pişirilir. bu pişme sürecinde oluşan köpükler alınıp atılır. 
Ateşten alınan karışım ortaboy bir tepsiye boşaltılıp üzeri tülbentle kapatılır. Tülbentin karışıma değmesini engellemek için kenarlarına mandal koymanızı tavsiye ederim. 
En az 4 gün güneşte bekletilir. Reçel bekletme sürecinde her gün en az bir daha hafifçe karıştırılarak bekletilir. "
},
{
url:"https://2.bp.blogspot.com/-M81TSFk-pGU/VyZQiM_VWQI/AAAAAAAADSc/wG-BNMVjlpUYLKxJDXf6pMfE8oNC98sEwCLcB/s640/I%25CC%2587NCI%25CC%2587R%2BREC%25CC%25A7ELI%25CC%2587%2BLOGOLU%2B.jpg",
yemek:"İncİr Reçelİ",
tarif:"Ankara, Antakya ve şimdi de İstanbul. 

Aslında blogumda şu ana kadar pek çok defa bahsettiğim ve sanırım yaşamaktan en çok keyif aldığım şehir İstanbul. Sonunda kavuştuğum İstanbul'a taşınma sürecinde biraz ara verdiğim bloguma güzel bir tarifle geri dönüş yapmak istedim. Aslında bu tarif tam da taşınma sürecimde ortaya çıktı. 

Gelelim tarife.. En sevdiğim meyvelerin başında siyah incir geliyor. Yaz aylarında taze taze tükettiğim incirlerden yapılmış olan ve 2011 yılında askere giderken beni misafir eden bir restoran sahibinin mutfağında yediğim incir reçeli ilk yediğim reçeldi. O günden sonra da hiç o kadar güzel incir reçeli yemedim, ta ki Özden Görhan'la tanışana kadar. 

Arnavutköyden Beşiktaşa doğru Serhan Beyle sohbet ederek yürürken, Kuruçeşmede incir ağaçlarını gösterip bu incirlerle reçel yaptığından bahsetmişti. İncir ağaçları aklıma o kadar kazınmış ki, bu defa Ortaköyden Arnavutköye yürüdüğüm bir gün, aslında bahçelerden bile kolay kolay toplamaya cesaret edemeyeceğim incirleri kimseye aldırış etmeden yolun kenarından topladım.
Topladığım incirleri biraz anason ve karanfil ekleyerek pişirdim. Pişirme sırasında en önemli püf nokta incirlerin uçlarının ve dip kısımlarının hafifçe kesilmesi. Dip kısımları kesilmez ise incirin içine su giremez ve incirlerin içi çiğ kalabilir. Şekerli suyun da incirin içine nüfus edebilmesi için dip kısımlarının hafifçe kesilmesi şart.


İNCİR REÇELİ TARİFİ


Malzemeler 
750 gram ham yeşil incir 
1 kilogram toz şeker 
750 ml su 
2 adet yıldız anason 
7-8 adet karanfil 


Yapılışı

İncirlerimizin önce üst sap kısımlarını hafifçe kesiyoruZ. ( Sap kısaltma işlemi elinizdeki incirin sap kısmını tamamen yok etmeyecek şekilde çok hafif bir sap bölümü kalacak şekilde yapılmalı) 
Sapları kesilen incirlerin alt dip kısımları küçük ucu sivri bir bıçak ile oyulur. Aslında bu oyma işlemi gözünüzü korkutmasın, çok basit bir şekilde dibinde ufak bir delik açılacak şekilde oyuyoruz. 
İncirler bol su ile yıkanıp büyük bir tencereye alınır. İncirlerin üzerini örtecek şekilde yaklaşık 2 litre sU doldurulup hızlı ateşe oturtulur. Hızlı ateşte incirler yaklaşık 45 dakika kaynayan suda haşlanır. İncirlerin rengi koyu yeşile döndüğünde incirlerin haşlandığı anlaşılır. 
İncirler haşlanırken tezgaha havlu peçete serilip hazırlanır. (incirlerin fazla suyunu almak için) 
Haşlanan incirlerin suyu dökülüp incirler soğuk suya atılarak soğutulur. Soğuyan incirler havlu kağıdın üzerine dizilip fazla suyunun süzülmesi sağlanır. (incirlerin fazla suyu süzülmez ise reçel pişirme aşamasında aşırı sulanma olabilir) 
Büyük bir tencereye toz şeker ve 750 ml su konup karıştırılır. Şeker ve su karıştırıldıktan sonra incirler, karanfil ve anason ilave edilerek hızlı ateşte alınır. Hızlı ateşte 30 dakika pişen incirlerin orta ateşe alınarak 30 dakika daha pişirilir. 
Pişen reçelimiz soguduktan sonra kavanoza doldurulup saklanır.
"
},
{
url:"http://3.bp.blogspot.com/-hYMfWT4AbFg/VhBTzoQ_6-I/AAAAAAAAC-g/NN2SiY1-Ytg/s1600/AZ%2BS%25CC%25A7EKERLI%25CC%2587%2BVI%25CC%2587S%25CC%25A7NE%2BREC%25CC%25A7ELI%25CC%2587%2BLOGOLU.jpg",
yemek:"ŞEKERİ AZALTILMIŞ VİŞNE REÇELİ",
tarif:"Ekşi tatları her zaman sevmişimdir. Kendi tadının şeker tadı altında kaybolmadığı bir vişne reçeli nasıl yapılır?

Daha önce 40gramın 4. yaş günü için yaptığım jölede kullandığım pektin tarifini reçelde de kullandım. Pektin, reçelde kıvamı artırmak ve şeker oranını azaltmak için en iyi seçenek. Yapımı da çok pratik.
Sağlıklı gıdaların ön plana çıktığı bugünlerde tariflerde şekersiz ve şekeri azaltılmış reçetelere yer vermek bence çok keyifli. Vişneleri ayıklama işi biraz sıkıcı olsa da ve üzerime sıçrayan vişne lekeleri çıkmasa da 3 kilogram vişne ayıklayıp denemeler yaptıktan sonra hayalimdeki reçel tarifini oluşturdum.


Biraz kaymak ve kızarmış ekmekle tüketmenizi tavsiye ederim.

SEKERİ AZALTILMIŞ VİŞNE REÇELİ

- 700 gram reçel için

Malzemeler
700 gram vişne (ayıklanınca 600 gram)
100 gram şeker
5 adet karanfil
3/4 su bardağı elma pektini (elma pektinini tıklayarak tarife ulaşabilirsiniz)
Yapılışı
Vişneler ve toz şeker orta boy bir tencereye konup 1 saat bekletilir.
Daha sonra pektin ve karanfil de eklenerek hız ateşte oturtulur. Karışım kaynama noktasına gelene kadar 5 dakika oişirilir. Daha sonra karışım yavaş ateşe alınarak 10 dakika daha pişirilir.
Karışım tekrar hızlı ateşe alınarak 10 dakika daha pişirilir.(bu sırada oluşan köpük kaşık yardımı ile alınıp atılır) 
Bu reçel normal reçellere göre daha az yogun bir reçel olduğu için reçelinizin suu kaldığını düşünerek daha fazla pişirmekten kaçınınız, daha fazla pişirdiğinizde taneler kaybolmaktadır.
"
},
{
url:"http://2.bp.blogspot.com/-d8M6xR4RZsc/VZLT6k5RK6I/AAAAAAAACtY/w4BFLiQLZWg/s1600/ELMA%2BPEKTI%25CC%2587NI%25CC%2587%2BLOGOLU.jpg",
yemek:"ELMA PEKTİNİ",
tarif:"Jöle demek eskiden içine jelatin konularak yapılan bir tatlıydı benim için. Ta ki babam bana pektinden bahsedene kadar. Pektin birçok meyvenin suyunda bulunan, karbonhidratlardan oluşan doğal jelleştirici maddedir. Özellikle elma, ayva, erik, dutta bulunur.

Pektin meyvenin suyuyla beraber kaynatılıp süzüldükten sonra, süzülen suyun tekrar kaynatılmasıyla elde edilir.  Reçellerin yoğunlaşmasında ve jölelerde kıvamı sağlamak amacıyla kullanılır.


Angelik erikli jöle yapımı sırasında jelatin yerine pektin kullanarak jöle yaptım. Jöle tarifini vermeden önce de sizlerle pektin tarifimi paylaşmak istedim. Ben elma ve angelik eriği ile pektin denemesi yaptım, ikisinin de sonuçları güzel oldu, bugün sizlerle elma pektini tarifimi paylaşmak istiyoru

ELMA PEKTİNİ TARİFİ

- 1,5 su bardağı elma pektini için

Malzemeler
1 kg granny smith elma (yeşil elme)
4 su bardağı su
Yapılışı
Ora boy tel süzgecin üzerine 1 kat tülbent serilip cam bir kase veya orta boy bir tencerenin üzerine oturtulur.
Elmalar soyulmadan önce dörde bölünür ve çekirdekleri ayıklanır. Çekirdekleri ayıklanan elmalar parçaları önce boyuna 2 ye daha sonrada enine 2 bölünerek her bir elmadan 16 parça elma elde edilir. 
Elmalar ve su orta boy bir tencereye konup hızlı ateşte kaynama noktasına gelene kadar 5 dakika ısıtılır. Kaynama noktasına geldiğinde tencere kısık ateşe alınır ve elmalar iyice yumuşayana kadar pişirilir.
Pişen almalar tülbente dökülür ve 20 dakika suyunun süzülmesi beklenir.(2 su bardağı elma suyu elde edilir)
Süzülen su orta boy bir tencereye konup hızlı ateşe oturtulur. Hızlı ateşte kaynama noktasını gelene kadar 5 dakika karışım ısıtılır. Kaynama noktasına gelen karışım orta ateşe alınarak 10 dakika daha kaynatılır ve altı kapatılır. 
Pektin hemen kullanılmayacak soğutulup kavanoza koyularak buzdolabında 1 ay saklanabilir.
"
},
{
url:"http://2.bp.blogspot.com/-gg4cb4QlXBI/VVoZDbOuj5I/AAAAAAAAChU/TBpLAYetT_0/s1600/SU%CC%88T%2BREC%CC%A7ELI%CC%87%2BLOGOLU.jpg",
yemek:"Süt Reçeli (Dulce De Leche)",
tarif:"Süt reçelli dondurma yapmaya karar verdim vermesine de, peki süt reçelini nerden alacaktım?! 

Elif Hanım'ın bana hediye olarak gönderdikleriyle kurabiye yapmıştım. Antakya'da marketlerin altını üstüne getirdim ancak süt reçeli bulamadım. Ne yapsam Elif Hanım'dan sipariş mi etsem diye düşünürken günlerden cuma olduğunu fark ettim.

O an sipariş etsem ürünün en erken salı geleceğini düşünüp, aşırı sabırsızlığımdan ve dondurma tarifini hemen denemek istediğimden sipariş etmekten vazgeçip kendi süt reçelimi yapmaya karar vedim.

Aslında çabucak süt reçelini yapar arkasından da dondurma işine girişirim diye hayal etsemde, her zamanki gibi hayaller gerçeklerle örtüşmedi.

Fazla beklememek adına reçeli sipariş etmeyip evde süt reçeli yapmaya kalkışınca reçel yapımı, sipariş etmekten daha da uzun surdu.

Öncelikle hangi tarifi kullansam diye araştırmaya girdim, 3 farklı tarifte karar kıldım. Tariflerin tümünde malzemeler aynı, oranlar farklıydı. 3 tarifi denedikten sonra içlerinden en beğendiğim Martha Stewart'ın tarifi oldu ama onun tarifinde de pişirme süresini biraz uzattığımdan tarifteki reçelden daha kıvamlı bir reçel elde ettim ve reçele bir miktar vanilya ilave ettim.


4 günlük sipariş süresini bekleyemeyip 5 gün uğraşarak reçel yapmanın mantıklı olup olmadığını bilemesemde, süt reçeli yapmalara doyamayıp bir kez daha ama bu sefer reçelin yapım sürelerini kaydetme amacıyla yaptım, dolayısıyla evde bol miktarda süt reçeli stoğum oldu.

Tarif  : www.marthastewart.com dan adapte edilmiştir
SÜT  REÇELİ  TARİFİ

Malzemeler
6 su bardağı süt (1,44 litre)
1 + 1/2 su bardağı toz şeker (300 gram)
3/4 tatlı kaşığı kabartma tozu (3 gram)
1 adet vanilya çubuğu (7 gram toz vanilya, 1 paket)
Yapılışı
Vanilya haricindeki tüm malzemeler büyük boy bir tencereye konur.
Vanilya çubuğumuzu ortadan kesip içindeki özü sütlü karışıma ilave ediyoruz ve tüm karışımı şeker eriyene kadar tel çırpıcı ile karıştırıyoruz.
Tenceremizi en kısık ateşe oturtuyoruz.
En kısık ateşte karışımımız aklımıza geldikte karıştırılarak 2 saat 15 dakika pişirilir. Pişme sürecinin son 15 dakikasında reçelimizi başında olmanızı tavsiye ederim. Dibinin tutmaması ve karışımın homojen pişmesini sağlamak amacı ile son 15 dakika 2-3 dakikada bir karıştırmanızı tavsiye ederim."
},
{
url:"http://1.bp.blogspot.com/-5yA_wZfHgAg/VQwrz-_JclI/AAAAAAAACFs/YlE9twvR318/s1600/fotog%CC%86raf.JPG",
yemek:"Dut Reçeli",
tarif:"Çok fazla reçel yeme alışkanlığı olan bir insan değilim. Hata oturup uzun uzun kahvaltı alışkanlığımda pek yok , benim için kahvaltı peynirli tost veya bol sütle yenen buğday gevreğinden ileri gitmese de arada sırada zorlada olsa uzun uzun kahvaltı masasında oturduğum zamanlar oluyor. Gecen hafta teyzemi görmeye gittiğimde güzel bir kahvaltı masası kurulmuştu. Tam yağlı beyaz peynir damağımı şenlendirirken ortada tereyağının yanında sanki kaseden çıkıp üzerime atlayacak gibi duran dut reçeli vardı. Hayatımda hiç dut reçeli yemediğimi söylemeden geçemeyeceğim bu arada. Bence en güzel reçel çilek reçeliydi taki dut reçelinin tadına bakana kadar. Dut şurubunu çok çok sevsemde dut reçelinin tadına hiç bakmamıştım. Bugünlerde yeni yeni hasat edilen taze dutlarla ne çok tatlı nede ekşi oluyorlar. Teyzem şeker ayarını o kadar iyi tutturmuştuki kahvaltı olarak sadece dut reçeli yenebilirdi. Kızarmış ekmek biraz tereyağı ve dut reçeli asla vazgeçilemeyecek bir lezzet damağımda yerini aldı. Bu reçelle pasta bile yapılır , insanın içini ferahlatan bir reçel olmuş.


Teyzeme tarifi sorduğumda her zamanki gibi yazılı bir tarif yoktu ve oranlarda 3 kutu dut 2 bardak şeker gibi bir şeylerdi. Maalesef onun tarifler göz kararı ve asla ondan başkası aynı tada ulaşamıyor. Ama tarif olmasa da tarifin mantığı şeker oranının taze meyveden daha az olması ve reçel pişirilirken çok fazla kaynatılmaması üzerine kurulmuştu. Fazla kaynatılırsa taneler bütünlüğünü kaybetmekte ve çok sıvı bir karışım oluşmakta.

Ben şekeri meyvenin yarısı kadar koydum ve 1 gün tamamen şeker eriyene kadar meyve ile şekeri beraber beklettim. Bu şekilde şeker ile meyve özümsedi ve bir miktar şekerli dut suyu oluştu. Daha sonra 10 dakika yavaş ateşte pişen meyveler reçele dönüştü. Üzerindeki köpükleri alırsanız reçeliniz çok daha lezzetli olmakta.

Malzemeler
500 gram sapları ayıklanmış kara dut
250 gram toz şeker (1+1/4 su bardağı )
3-4 damla limon suyu
Yapılışı 
Dutların yarısı orta boy bir tencereye konur. Üzerine şekerin yarısı serpilir. Kalan dutlar eklenir ve kalan şeker dutların üzerine serpilip 1 gün beklemeye bırakılır.
Ertesi tencere kısık ateşe yerleştirilip 10 dakika hiç karıştırılmadan pişirilir. Üzerinde köpük oluşur ise dikkatlice kaldırılır. En son limon suyu sıkılır ve ateşten alınır.
Oda sıcaklığında 2-3 saat bekledikten sonra saklama kabına alınabilir.
Not: reçelin pişerken karıştırılmamasının sebebi tanelerin diriliğini kaybettirmemektir. İstenirse hafifçe tencere sallanarak karıştırılabilir."
}
],
sütlü:
[
{
url:"http://1.bp.blogspot.com/-ABWNnR4oZro/VQwKZ66t6mI/AAAAAAAAB_I/iyzNKKFmGeM/s1600/IMG_1615.jpg",
yemek:"Krem Karamel",
tarif:"KREM  KARAMEL  TARİFİ

9 KİŞİLİK

Malzemeler
250 gram toz şeker (karamel sos için)
1/2 su bardağı + 2 çorba kaşığı su (karamel sos için)
1 litre  süt
240 gram şeker
1 çubuk vanilya
4 yumurta sarısı
4 yumurta
Yapılışı :
Isıya dayanıklı 9 adet 9 santimli sufle kabı veya 20*20 santimlik kare borcam fırın tepsisine yerleştirilir.
Karemeli yapmak için orta boy bir tencereye su ve şekeri koyunuz. 
Tencereyi ağır ateşe koyup şekeri karıştırarak eritiniz. 
Şeker eriyince ateşi açıp şurubu kaynatınız. Karameli 3-4 dakika rengi açık kahverengi olana kadar pişiriniz.
Karameli rengi koyulaşıp acılaşacağından çok fazla pişirmemeye dikkat ediniz.
Karamel pişince tencereyi ateşten alıp , tek kişilik , ateşe dayanıklı küçük kaplara eşit şekilde bölüştürün.
Orta boy bir tencereye süt ve şekeri koyup orta ateşte ara ara karıştırarak , şeker eriyene kadar pişiriyoruz. Şeker eriyince çubuk vanilyayı katıyoruz. (Çubuk vanilyanız yoksa yarım paket şekerli vanilya kullanabilirsiniz) Tencerenin kapağını kapatıp tencereyi ateşten indirerek  , vanilya çubuğunu 20 dakika içinde bırakıyoruz. Bu arada sütte soğumuş olur.
Orta boy bir kasede yumurta ve yumurta sarısını yumurta teli ile koyu kıvama gelip rengi açık sarı olana kadar çırpıyoruz.
Su ısıtıcıda en az 1 litre kaynar su hazırlıyoruz.
Tenceredeki sütü süzgeçten süzüp , sürekli karıştırarak , yavaş yavaş çırpılmış yumurtalara katıyoruz. Karışımı iyice karıştırıp bir sürahiye boşaltıyoruz.
Önce fırını 150 derecede ısıtıyoruz. Sürahideki karışımı çok ince bir süzgeçten geçirip ısıya dayanıklı kaselerimize boşaltıyoruz. Üzerinde oluşan köpüğü alıyoruz.
Fırın kabımızın  yarısına gelene kadar kaynar su koyuyoruz. 150 derecede 30 dakika pişiriyoruz .
Krem karamelin ortası parmakla dokunulduğunda sıkı olana kadar pişiriyoruz. Pişen krem karemellerımızı dışarıda soğutuyoruz , oda sıcaklığına gelince buzdolabına atıp iki saat bekletiyoruz.
Servisten önce kenarlarından bıçak la hafifçe ayırıp bir tabağa ters çevirip servis ediyoruz."
},
{
url:"http://1.bp.blogspot.com/-4zeMCXIBMUY/VQwLiniXJNI/AAAAAAAAB_Y/w2nAVs4yobk/s1600/IMG_2171.jpg",
yemek:"KREM ŞOKOLA TARİFİ",
tarif:"Klasik bir fransız tatlısı olan krem şokola vanilya yada kahvelide yapılabilir. Yarı süt yarı krema yerine yalnızca sütte kullanılabilir.


KREM  ŞOKOLA  TARİFİ

- 5 kişilik 

Malzemeler :
240 gr bitter çikolata
240 gr krema
220 gr süt
1 yumurta
4 yumurta sarısı
4 çorba kaşığı toz şeker
1 tatlı kaşığı portakal kabuğu rendesi
Yapılışı :


Ora boy bir fırın tepsisine 5 adet sufle kabını veya ısıya dayanıklı fırın kaselerini diziyoruz. 
Usu ısıtıcıda en az 1,5 litre suyu kaynama noktasına getirip hazır halde bekletiyoruz(su miktarı tepsinin genişliğine göre artabilir)
Orta boy bir tencereye süt , portakal kabuğu rendesi ve kremayı koyup ağır ateşte 5 dakika ısıtıyoruz.
Karışım ısınınca çikolatayı ekleyip çok ağır ateşte tahta kaşıkla karıştırarak eritiyoruz. Çikolata eriyince tencerenin altını kapatıyoruz.
Fırınımızı  150  derecede çalıştırıyoruz.
Orta boy bir kasede yumurta , yumurta sarıları ve şekeri tahta bir kaşıkla iyice karışıp şeker eriyene kadar karıştırma işlemine devam ediyoruz. 
Çikolatalı sütü yavaş yavaş yumurtalı karışıma ekliyoruz. (çok hızlı eklerse yumurtalar pişebilir ve karışımımızda yumurta tadı oluşabilir)
Hazırlanan karışımı tel süzgeçten geçirip farklı bir kaba süzüyoruz.
Süzülen karışımı ısıya dayanıklı kaselerimizin içine boşaltıp üzerilerini alüminyum folyo ile kapatıyoruz. Tepsiyi sıcak su ile dolduruyoruz (suyun yüksekliği kaselerin yüksekliğinin yarısını geçmemelidir)
30 dakika 150 dakika pişirdikten sonra fırından çıkartıp oda sıcaklığına gelene kadar 
Kaselerin üzerlerini folyo ile kapatıp fırına veriyoruz. Yarım saat sonra çıkartıp soğumaya bırakıyoruz.
Oda sıcaklığına gelen krem şokolalarımız 1 saat buzdolabın dinlendirdikten sonra servis ediyoruz."
},
{
url:"http://1.bp.blogspot.com/-OqyywrmDQ94/VQwTSm4g2uI/AAAAAAAACAo/UDFxHrU_kAE/s1600/IMG_2507.jpg",
yemek:"Satsuma Mandalinalı Cream Brûlee",
tarif:"Ablam Bodrum'dan gelirken yanında   satsuma mandalinaları ve satsuma  mandalinalı lokumlarla geldi. Aroması  çok yoğun olan satsuma mandalinaları Bodrum'un simgesi  gibi. Mandalinanın kabuğunu soymaya başladığınızda ortalığı mandalina kokusu sarıyor. Elleriniz  sanki mandalina kolonyası sürmüşçesine güzel kokmaya başlıyor. Mandalinaları hiç  bekletmeden kullandım ve güzel bir  cheesecake yaptım. Cheesecake pişerken bütün ev mandalina koktu demek yetersiz bir tanım olur zira neredeyse bütün binayı bu muhteşem koktu sardı. Bu tarifi de sizinle çok yakında paylaşmak istiyorum ama bugün 1 aydır evde paketi açılmadan duran satsuma mandalinalı lokumları kullanarak yaptığım Creme  Brulee tarifini paylaşmak istiyorum.
Bu kadar yoğun kokan bir meyveyle  yapılan lokumun kokusunu sanırım hayal edebiliyorsunuz. Kutuyu  açtığım anda kokunun güzelliğine  kapılık sarhoş olmamak elde değil. Creme Brulee çok fazla  yapılan bir  tatlı değil çünkü yapması biraz zahmetli. Creme Brulee, Fransızca'da 'yanık  krema 'anlamına geliyor. Yapım aşamasında her mutfakta bulunmayan 'pürmüz' adında bir alet kullanılmakta. Yapıldıktan sonra  yemesi de ayrı bir keyif bence. Yanmış  şekerin çıtırlığı ile yumuşacık kremanın birleşimi ağızda çok hoş bir his bırakıyor.

Tarif :  Dorie  Greenspan'ın  ''Baking : From My Home to Yours'' kitabından  adapte  edilmiştir.

SATSUMA  MANDALİNALI  CREAM  BRULEE  TARİFİ

- 4 kişilik

Malzemeler 
1/2  su  bardağı  süt (120 gram)
1 + 1/4  su  bardağı  krema (295 gram)
3  yumurta  sarısı
1/4  su  bardağı  toz  şeker (50 gram)
2  adet vanilya çubuğu
6-7  adet  küçük  satsuma  mandalinalı  lokum (40 gram)
5 tatlı kaşığı toz şeker (üzerini yakmak için)
Yapılışı
Krema  ve  sütü  küçük  bir  tencere koyuyoruz. Vanilya çubuğumuzu ortadan kesip içindeki özü çıkartıp kremalı karışıma ilave ediyoruz ve kaynama  noktasına  getirip  altını  kapatıyoruz.
Orta  boy  bir  kapta  1/4  su  bardağı  toz  şeker  ,  yumurta  sarıları  ve  vanilyayı  çok  iyi  bir  şekilde  çırpıyoruz.
Fırınımızı  100  derecede  çalıştırıyoruz.
Yumurtalı  karışımımıza  kremalı  karışımımızı  çok  yavaş ekleyerek karıştırıyoruz. (kremalı karışımı yumurtalara çok hızlı eklerseniz yumurtalar pişebilir , tatlının içinde yumurta kokusu ve tadı oluşur)
2  tane  14  santim  çapında  porselen fırın kabımıza  karışımımızı  süzerek döküyoruz. Mandalina lokumlarımızı olabildiğince ince şekilde dilimleyip hafif hafif karışımımızın içine atıyoruz. Mandalinaların tamamen karışımın içine gömülmesini sağlıyoruz. Lokum parçalarının üst üste gelmemesine özen gösteriyoruz.
Tarifte  60  dakika  pişirilmesi  önerilse de  benimki  65  dakikada  pişti. Benim  tavsiyem  60  dakikadan  sonra  5  er  dakika  arayla  kontrol  ederek  pişiriniz. Kalıbın  kenarda  biraz  salladığınızda  ortası  hafif  titreşiyor ise  pişmiş  demektir.
Pişen  tatlılarımız  oda  sıcaklığına  geldikten  sonra  üzerini  sitreç  filmle  kaplayıp  buzdolabında  2  saat  beklettikten  sonra  üzerine  seker  döküp  pürmüz ile güzelce  yakıyoruz  ve  servis  ediyoruz."
},
{
url:"http://4.bp.blogspot.com/-0_6pGxZ2Rmg/VUhZqbajzII/AAAAAAAACe8/ZqGlgEsrwcI/s1600/C%CC%A7I%CC%87KOLATALI%2BPUDI%CC%87NG%2BLOGOLU.jpg",
yemek:"Çikolata Puding",
tarif:"Blogumu kurana kadar hayatımda hazır pudingler dışında hiç tatlı yapmamıştım. Toz puding üzerindeki pişirme talimatını okur, biraz içgüdüsel olarak, pudingin biraz yoğun olması için tavsiye edilen süt miktarını azaltarak pişirir ve kaselere doldururdum. Durmadan karıştırmazsam dibinin tutacağını söyleyen annemin sesi arka fonda, pudingi karıştırırken bir an önce pişse de dibini sıyırsam diye düşünür, yüzümü tencerenin üzerine yaklaştırıp pudingi koklardım. En büyük keyfim de tencerenin dibini sıyırmak olurdu. Tencere çok sıcak olduğu için damağım yanardı.


Çok uzun zamandır hiç puding yapmadım çünkü o kadar çok farklı tatlı tarifleri yapar oldum ki puding yapmaya fırsat bulamadım. Bugun sizlerle kendimce geliştirdiğim bol çikolatalı kolay puding tarifimi paylaşıyorum.


ÇİKOLATALI  PUDİNG  TARİFİ

- 4 kişilik

Malzemeler
1/2 su bardağı toz şeker (100 gram)
1 tatlı kaşığı  kakao (2 gram)
2 tatlı kasığı pirinç unu (8 gram)
1 tatlı kasığı mısır nişastası (2 gram)
2 su bardağı süt (480 ml)
1 su bardağı bitter çikolata (%65 kakao, 160 gram)
Yapılışı
4 adet 120 ml'lik orta boy kase hazırlanır.
Çikolatayı  benmari  usulü ( küçük  bir  tencereye  iki  parmak  su  koyup  üzerine  cam  veya  metal  bir kase  oturtup  pişirme)  eritiyoruz. (not:çikolatayı benmari usulü eritmek istemezseniz, çikolatayı bıçakla çok ince şekilde doğrayarakta en son aşamada ekleyebilirsiniz)
Şeker, kakao, pirinç unu, mısır nişastasını orta boy tencerede karıştırıyoruz.
Sütün yarısını (1 su bardağını) toz karışıma ilave ve topaklanmalar kaybolana kadar karıştırıyoruz. (yaklaşık 1 dakika)
Kalan sütü ilave edip tencerenin dibinde ve kenarlarında kalan karışımları sıyırarak homojen bir karışım olana kadar 2 dakika tel çırpıcı ile karıştırıyoruz.
Karışımı hızlı ateşe alıp sürekli tel çırpıcı ile karıştırarak pişiriyoruz. Karışım 4 dakika piştikten sonra fokurdamaya başlayınca (karışım göz göz olunca) kısık ateşe alıp  çikolatayı ilave ediyoruz. Çikolatayı ilave ettikten sonra tekrar hızlı ateşte 1 dakika daha karıştırıp servis kaplarımıza dokuyoruz.
"
},
{
url:"http://2.bp.blogspot.com/-Rh6Phnc-EKw/VbHPLu4aVsI/AAAAAAAACzA/0PUl4QAijjc/s1600/KI%25CC%2587RAZLI%2BPANNA%2BCOTA%2BLOGOLU.jpg",
yemek:"KİRAZLI PANNA COTTA",
tarif:"Mevsim meyvelerini kullanmayı her zaman çok sevmişimdir. Son bir ayda muhteşem kirazlar yedim. Her kiraz yediğimde de mutlaka bir tarif denemem gerektiğini düşündüm. Bir havayolu şirketinin ikram ettiği muhteşem vanilyalı panna cotta'dan sonra panna cotta'yı kirazlı bir sos yaparak denemeye karar verdim. Elbette bu tarif, kiraz yerine mevsime göre farklı meyvelerle de tercih edilebilir. Yaz aylarının en özel meyvesiyle panna cotta'nın birleşimi bence muhteşem oldu. Hem yaz sıcakları için güzel bir alternatif hem de yapımı çok pratik.


KİRAZLI PANNA COTTA TARİFİ

- 4 kişilik

Malzemeler
1 su bardağı süt (240 ml)
1 + 1/2 yaprak jelatin (2 + 1/2 tatlı kaşığı toz jelatin)
1 adet vanilya çubuğu
1 su bardağı krema (235 ml)
1/2 su bardağı pudra şekeri (80 gram)
1 su bardağı kiraz
2 yemek kaşığı toz şeker
3 çorba kaşığı su
Yapılışı
Yaprak jelatini orta boy bir kaseye koyup üzerini su ile doldurup 3-4 dakika suda bekletiyoruz.
Sütün göz kararı üçte birini küçük bir kapta kaynama noktasına getirin. Jelatini sudan çıkartıp kaynama noktasına gelen sütün içine atıp karıştırıp bekletiyoruz.
Kalan sütü, kremanın yarısını orta boy bir tencereye koyuyoruz. Vanilya çubuğumuzu ortadan kesip içindeki özü çıkartıp sütlü karışıma ilave ediyoruz. Tencereyi orta ateşe alıp tel çırpıcı ile karıştırarak kayna noktasına getiriyoruz. Kaynama noktasına geldikten sonra 1-2 dakika daha pişirip altını kapatıyoruz. Jelatinli sütü kremalı karışıma ilave edip karıştırıp bir kenarda bekletiyoruz.
Kalan kremayı orta boy cam veya metal kaba koyup üzerine pudra şekerini ilave ederek hızlı devirde 3-4 dakika krema güzelce kabarana kadar çırpıyoruz.
Çırptığımız kremayı sütlü karışıma ilave edip spatula ile yavaş yavaş karıştırarak homojen bir karışım elde ediyoruz.(krema çok hızlı karıştırırsanız krema söner ve kıvamını kaybedebilir)
Hazır olan karışımı 4 adet servis kaplarımıza bölüştürüp oda sıcaklığına gelmesini bekliyoruz.
Panna cottalarımız soğurken kirazlarımızın çekirdeklerini çıkartıp orta boy bir tavaya koyuyoruz(çekirdekleri isterseniz çekirdek çıkartma aleti kullanarak çıkartabilir veya kirazları bıçakla ikiye bölüp çekirdekleri çıkartabiliriz) Çekirdeklerini çıkarttığımız kirazları ortadan ikiye bölüp üzerine 2 çorba kaşığı tuz şekeri ilave edip hızlı ateşte 1 dakika hafifçe karıştırarak pişiriyoruz. Bir dakikanın sonunda 3 su bardağı suyumuzu ilave edip 2 dakika daha pişirdikten sonra sosumuzu ateşten alıp oda sıcaklığına gelene kadar 10-15 dakika soğutuyoruz.
Panna cotta ve sosumuz oda sıcaklığına gelince sosumuzu tüm kaplara eşit olarak bölüştürüp buzdolabında en az 2 saat dinlendirip servis ediyoruz."
}
],
dondurma:
[
{
url:"https://4.bp.blogspot.com/-LHZstTh9vu8/W2lAhqkzFhI/AAAAAAAAEKA/2aszjaWk7hgqu9oBQK51fmud4L2T1aZQQCLcBGAs/s1600/IMG_9403.jpg",
yemek:"Vişneli Dondurma",
tarif:"Manda sütü, kaymak vişne ile buluştu aslında pekte rastlamadığımız bir birliktelikle uyum sağladı. Manda sütünün yüksek yağ oranı ve lezzeti, yoğun kaymak tadı ve vişnenin ekşiliği bence çok keyifli bir sonuca dönüştü.
Not : 1 su bardağı(240 ml 1 cup olarak kullanılmakta)

Vişneli Dondurma Tarifi

Malzemeler

800 gram vişne
1 su bardağı toz şeker
150 gram kaymak
2/3 su bardağı manda sütü
Yapılışı 
Vişneler yıkanıp ayıklandıktan sonra çekirdekleri çıkartılır. 
Süt ve kaymak soğuk olarak blenderda karıştırıldıktan sonra vişne ve toz şekerde ilave edilip blenderda homojen bir karışım elde edilir. 

Dondurma makineniz var ise :
Makinenizin talimatlarına uyarak karışımı 15 dakika orta devirde karıştırıp derin dondurucuda 24 saat beklettikten sonra servis ederiz.
Dondurma makineniz yok ise :
Tüm işlemlerden önce büyük bir kaba buz doldurup üzerine orta boy cam bir kase yerleştirip derin dondurucuda 1 saat bekletiyoruz. 
Derin dondurucudan buzulu kabımızı alıp , buzun üzerindeki cam kaseye karışımı döküp hızlı hızlı tahta kaşık ile 15 dakika güzelce karıştırıyoruz. Karışım bir miktar yoğunlaşınca derin dondurucuda 24 saat dilendirmeye bırakıyoruz.
"
},
{
url:"https://4.bp.blogspot.com/-7CrKjYUo0K0/WzDSGgZ-qgI/AAAAAAAAEG8/42D1Q5qnlvoGHMmbXljBEtmYXtqwSUjXQCLcBGAs/s1600/1%2B%25282%2529.jpg",
yemek:"Erik Sorbe",
tarif:"Sokaklarda arabalarda meyve sebze satan insanları her zaman sevmişimdir. Seyyar satıcıların albenisi her zaman beni cezbeder. Aldığım ürünlerden her zaman güzel çıkar. Son 2 aydır levent tarafında arabasıyla meyve satan bir satıcıdan bir çok defa kayısı, kiraz, erik aldım. En son aldığım eriklerle sorbe yapmaya karar verdim.

Daha önce erikli sorbe hiç yapmamıştım. Sorbe hem yapımı kolay hemde lezzetli bir serinletici. Sorbe yapmayı sevenleri mutlaka denemesi gerek hafif ekşi hafif talı bir tarif. Ekşi lezzetleri sevenler için gerçekten keyifli.

Yaz aylarında tatlı ihtiyacını gidererek serinlemek isteyenler için pratik bir tarif.
NOT : Kullanılan tüm ölcülerde 1 su bardağı 240 ml olarak kullanılmaktadır.

ERİK SORBE TARİFİ

- 500 ml için

Malzemeler

- 1/2 kilogram çekirdekleri ayıklamış erik
- 1/2 su bardağı toz şeker
- 1 adet portakalın suyu
- 1 adet çubuk tarçın
- 5 adet karanfil

Yapılışı

Erikler güzelce yıkanır.
Fırın 175 derecede çalıştırılır. 
Erikler ortadan ikiye bölünüp çekirdekleri çıkartılıp fırın kabına konur. 
Portakal suyu, toz şeker, tarçın ve karanfil ilave edilip karıştırılıp fırına atılır. 
Fırında 30 dakika pişirilir. 
Pişen karışım blenderdan gerilip pürüzsüz bir karışım elde edilir. 
Karışım orta boy bir kaba konup oda sıcaklığına gelmesi beklenir. 

Dondurma makineniz var ise : Dondurma makinenizin talimatları doğrultusunda tüm karışımı dondurma haznesine koyup 15 dakika orta devirde karışım yoğunlaşana kadar işledikten sonra karışımı orta boy bir kaba koyup derin dondurucuda 24 saat bekletip servis ediyoruz.
Dondurma makineniz yok ise :
Tüm işlemlerden önce büyük bir kaba buz doldurup üzerine orta boy cam bir kase yerleştirip derin dondurucuda 1 saat bekletiyoruz. 
Derin dondurucudan buzulu kabımızı alıp , buzun üzerindeki cam kaseye karışımı döküp hızlı hızlı tahta kaşık ile 15 dakika güzelce karıştırıyoruz. Karışım bir miktar yoğunlaşınca derin dondurucuda 24 saat dilendirmeye bırakıyoruz."
},
{
url:"https://1.bp.blogspot.com/-n-YFwN4XmIU/WttOhHo8JnI/AAAAAAAAED8/uEKvaasmifAeMmL1SHcsP6MLpsHK37GLwCLcBGAs/s1600/kARADUT%2BSORBESI%25CC%2587.jpg",
yemek:"En İyi Karadut Sorbesi",
tarif:"Daha önce yediğiniz, yaptığınız sorbelerini bir kenara kaldırın. Aklınızı başınızdan alacak her kaşıkta taze dutun tadını hissedeceğiniz sanki taze sıkılmış dut suyu içmiş gibi bir his elde edeceğiniz bir tarifle sizlerleyim.

Bu tarifin yapım aşamasında dutları elinizle sıkıp daha sonra süzgeçten geçirip saplarını ayıklamak çok önemli. Bu işlemi doğru şekilde yaptığımızda meyve suyuna oranla daha yogun bir kıvam elde edilmekte. Buda sorbemizin kıvamını etkilemekte. 

Not : Tarif Pierre Herme den alınmıştır.

 










KARADUT SORBESİ 

- 600 ml sorbe için

Malzemeler

500 gram karadut
10 gram limon suyu
25 gram maden suyu
110 gram toz şeker
Yapılışı 
Şeker ve maden suyu küçük bir sos tenceresine konup orta ateşte kanama noktasına gelene kadar pişirilir ve ateşten alınır. Soğumaya bırakılır.
Karadutlar tel bir süzgece alınıp altına bir kap konur ve elle suları sıkılır. Sular sıkıldıktan sonra kalan posa kaşık ile süzgece bastırılarak içinde kalan ince partiküller ve suların alt kısımdaki kaba aktarılır. Süzgecin üzerinde kalan posa atılır. 
Limon suyu ve şurup ilave edilip güzelce karıştırılır.

Dondurma makineniz var ise : 
Dondurma makinenizin talimatları doğrultusunda tüm karışımı dondurma haznesine koyup 15 dakika orta devirde karışım yoğunlaşana kadar işledikten sonra karışımı orta boy bir kaba koyup derin dondurucuda 24 saat bekletip servis ediyoruz.
Dondurma makineniz yok ise :
Tüm işlemlerden önce büyük bir kaba buz doldurup üzerine orta boy cam bir kase yerleştirip derin dondurucuda 1 saat bekletiyoruz. 
Derin dondurucudan buzlu kabımızı alıp , buzun üzerindeki cam kaseye karışımı döküp hızlı hızlı tahta kaşık ile 15 dakika güzelce karıştırıyoruz. Karışım bir miktar yoğunlaşınca derin dondurucudan saat bası çıkartıp karıştırıyoruz. Bunu 3 defa tekrarlamak yeterli olacaktır. Daha sonra 24 saat derin dondurucuda dinlendiriyoruz."
},
{
url:"https://3.bp.blogspot.com/-bLTVX17O1oY/WRtHhTowErI/AAAAAAAADo4/4Mw_zqM1PDcgqFqCwzaO6u97nuNfu24bACLcB/s1600/KARADUTLU%2BVE%2BNARENCI%25CC%2587YELI%25CC%2587%2BSORBE%2BLOGOLU.jpg",
yemek:"Kara Dutlu Ve Narenciyeli Aromalı Sorbe",
tarif:"Daha önce narlı ve clementinli gibi  sorbe tarifleri vermiştim. Aslında artık dondurma dışında sorbelerde ülkemizde populer bir hal almaya başladı. Farklı dondurma firmalarında sorbelerle karşılaşmaktayız. Sorbenin içinde meyve püresi, bir miktar şeker ve meyve suları bulunuyor. Bu günkü sorbem evde sevdiğim mevelerin buluşması ile gerçekleşti.

Karadutları püre yaptıktan sonra 1 adet limon ve 1 adet portakalın suyunu ilave ettim. Son olarakta çok az miktarda limon kabuğu rendeside ilave ettikten sonra şekerle buluşan karışım sorbe olmaya hazır hale geldi.

KARADUTLU ve NARENCİYE AROMALI SORBE TARİFİ

- 750 ml dondurma için 

Malzemeler
500 gram karadut
3/4 su bardağı toz şeker (150 gram)
1 adet portakal
1 adet limon
1/2 su bardağı su (120 ml)
1/4 limon kabuğu rendesi
Yapılışı 
Kara dutlar mutfak robotunda püre haline getiril.
Kara dutun üzerine toz şeker ilave edilir, üzerine limon kabuğu rendelenir.
Portakal ve limonun suyuda sıkılıp ilave edildikten sonra yarım su bardağı suda ilave edilip karışım güzelce karıştırılır. 
Dondurma makineniz var ise :

Makinenizin talimatlarına uyarak karışımı 15 dakika orta devirde karıştırıp derin dondurucuda 24 saat beklettikten sonra servis ederiz.
Dondurma makineniz yok ise :


Tüm işlemlerden önce büyük bir kaba buz doldurup üzerine orta boy cam bir kase yerleştirip derin dondurucuda 1 saat bekletiyoruz. 
Derin dondurucudan buzulu kabımızı alıp , buzun üzerindeki cam kaseye karışımı döküp hızlı hızlı tahta kaşık ile 15 dakika güzelce karıştırıyoruz. Karışım bir miktar yoğunlaşınca derin dondurucuda 24 saat dilendirmeye bırakıyoruz."
},
{
url:"http://2.bp.blogspot.com/-2fwj3SLRZ6I/Vcs4dnqVA8I/AAAAAAAAC2o/CzsDXmn8wUc/s1600/SEKERSI%25CC%2587Z%2BKARPUZ%2BGRANI%25CC%2587TA%2BLOGOLU.jpg",
yemek:"ŞEKERSİZ KARPUZ GRANİTA",
tarif:"Sadece 2 malzeme ile çok pratik, çok sağlık ve çok lezzetli bir granita yaptım.

Havalar o kadar sıcak ki insan serinlemek için karpuz yemeden edemiyor. Karpuzu serinlemek için tüketmeyi sevenlerdenseniz karpuz granitayı denemenizi tavsiye ederim.  Karpuz yeterince şekerli olduğu için içine hiç şeker ilave etmedim, bu granitanın sırrı içine konan 1 satsumanın suyu. Satsuma yerine limeda koyabilirsiniz. Karpuz tadının arkasından gelen muhteşem bir narenciye tadı.
ŞEKERSİZ KARPUZ GRANİTA TARİFİ

- 6-8 kişilik

Malzemeler
1 kg çekirdeği ve kabuğu ayıklanmış karpuz (3 su bardağı karpuz suyu)
1 adet satsuma (veya lime)
Yapılışı
Büyük boy bir kabın üzerine ince tel süzgeç oturtulur.
Ayıklanmış karpuz parçalarının göz kararı dörtte biri tel süzgece konur. Karpuz parçaları elle sıkılarak suyu çıkartılır. İsterseniz çatalda kullanabilirsiniz. Karpuzun suyu iyice çıkana kadar sıktıktan sonra süzgecin üzerinde kalan posa atılıp süzgecin üzer,ne aynı miktarda karpuz konarak tekrar karpuzun suyu sıkılır. Karpuz b,tene kadar bu işlem uygulanır.
Sıkılan karpuz suyunun üzerine satsuma suyu da sıkılıp karıştırılır.
Evdeki en büyük cam borcama karışım dökülür. Ben 40*20 boyutlarında cam borcam kullandım. Büyük borcam kullanmamızın sebebi donma sürecini kısaltmak. 
Karışım derin dondurucuda 1 saat bekletildikten sonra çıkartılıp hızlı bir şekilde çatal ile yukarıdan aşağıya doğru bastırarak, kırılarak karıştırılır. Bu şekilde buz partikülleri elde edilir. BU işlem hızlı bir şekilde uygulandıktan sonra karışım tekrar derin dondurucuya konur ve 1 saat sonra çıkartılarak tekrar çatalla yukarıdan aşağıya doğru bastırılarak buz kırılıp karıştırılır. Bu işlemde hızla uyguladıktan sora granita son defa 1 saatliğine derin dondurucuya atılır. 
1 saat sonra granitamız hazır olmuş olur, derin dondurucudan çıkartılarak servis kaselerine doldurulup tüketilir."
},
{
url:"http://2.bp.blogspot.com/-P14Le7rw5B4/VZlKKkVcjMI/AAAAAAAACwU/KowB_zowG-w/s1600/NUTELLALI%2BGELATTO%2BLOGOLU.jpg",
yemek:"NUTELLA GELATO",
tarif:"İtalya'da yıllarca yaşayıp pasta şefliği yapmış, ardından kendi pastanesini açmış, Michelin yıldızlı restoranlarda yıllarca çalıştıktan sonra ülkesine dönmüş bir kişiyle oturduğunuzda aklınıza ilk olarak ne gelir?

İlk başta lazanyayı sorarsınız, sonra tiramisuyu, en sonra gelatto. Lazanyanın püf noktasını öğrenip, tiramisuyla ilgili biraz sohbetten sonra gerçek bir gellato tarifini almak için can atarsınız.
İpek Bozkurt, tanıştığım en mütevazi insanlardan biri. Pek çok şey bilip, çok büyük bir deneyime sahip olmasına rağmen egolarından arınmış, mütevazi bir pasta şefi. Onu anlatmak için kelimeler yetmiyor. Bana hediye ettiği meyve ezmelerinin tadı hala damağımda. Tarifini benimle paylaşmasa da lezzeti muhteşemdi. İpek'ten aldığım vanilyalı gelatto tarifine kendi yorumumu katarak nutellalı gelatto yaptım. Nutellalı gelatto yaparken aklımdaki lezzet hem çikolata ve fındığın tadını ayrı ayrı, hem de bir bütün olarak nutellanın tadını alabilmekti. Açıkcası sonuca ulaşmak pek zor olmadı.


İpek'in muhteşem tarifine nutella ekledim, tarifteki şeker oranını azalttım ve hayalimdeki lezzete ulaştım. Yaz ayları ve Ramazan için uygun, serinletici bir lezzet elde ettim.

NUTELLALI  GELATO TARİFİ

- 750 ml için

Malzemeler
500 ml tam yağlı süt
1 adet vanilya çubuğu
100 ml krema
1 çimdik tuz
4 yumurta sarısı
1/3 su bardağı toz şeker
1 su bardağı nutella
Yapılışı
Süt, krema ve tuz orta boy bir tencereye konur.
Vanilya çubuğumuzu ortadan kesip içindeki özü sütlü karışıma ilave edip vanilya çubuğunu da sütlü karışımın içine atıyoruz.
Tencereyi orta ateşte sütlü karışım kaynama noktasına gelene kadar 5 dakika tel çırpıcı ile karıştırarak ısıtıyoruz. Kaynama noktasına gelen sütlü karışımdan vanilya çubuğunu çıkartıp çöpe atıyoruz.
Ora boy cam kapta yumurta sarıları ve toz şekeri tel çırpıcı ile 2-3 dakika karışım homojen olup rengi açık sarı olana kadar çırpıyoruz.
Çırpılan yumurtalı karışıma sütlü karışımda azar azar ilave ederek tel çırpıcı ile çırpıyoruz. (sütü hızlı bir şekilde ilave edersek yumurtalar pişebilir ve dondurmada yumurta kokusu oluşabilir)
Tüm sütü ilave ettikten sonra karışımı tekrar tencereye alıp yavaş ateşe oturtuyoruz.
Karışımı sürekli tel çırpıcı ile karıştırarak kaynama noktasına gelene kadar 5 dakika ısıtıyoruz.
Karışımı orta boy bir cam kaseye döküp üzerine nutellayı ilave ediyoruz. Nutellayı ilave edip tel çırpıcı ile güzelce karıştırıyoruz. Karıştırma işleminin ardından karışımın oda sıcaklığına gelmesi için 1-1.5 saat dinlenmeye bırakıyoruz.(soğuma işlemini hızlandırmak için bir kaba buzlu su yapı karışımın olduğu kabı buzlu suya oturtabiliriz)
Dondurma makineniz var ise ;
Karışımı makinenizin kullanım  talimatlarına göre 15 dakika orta devirde karıştırdıktan sonra derin dondurucuda 24 saat dinlenmeye bırakıyoruz.
Dondurma makineniz yok ise ;
Tüm işlemlerden önce büyük bir kaba buz doldurup üzerine orta boy cam bir kase yerleştirip derin dondurucuda 1 saat bekletiyoruz. 
Derin dondurucudan buzulu kabımızı alıp , buzun üzerindeki cam kaseye karışımı döküp hızlı hızlı tahta kaşık ile 15 dakika güzelce karıştırıyoruz. Karışım bir miktar yoğunlaşınca derin dondurucuda 24 saat dilendirmeye bırakıyoruz.
Bu işlemlerle uğraşmak istemezseniz karışımı direk derin dondurucuya atıp 24 saat bekletip tüketebilirsiniz.(bu şekilde yapılan dondurmalarda bir miktar buzlanma olmaktadır)"
},
{
url:"http://4.bp.blogspot.com/-2xS5goy5yTg/VYl7orTf7sI/AAAAAAAACs0/cN4qBx0E0oA/s1600/C%25CC%25A7I%25CC%2587LEKLI%25CC%2587%2BSERI%25CC%2587NLI%25CC%2587K%2BLOGOLU.jpg",
yemek:"ÇİLEKLİ SERİNLİK",
tarif:"Daha önceki yazılarımda blogu açana kadar yaptığım tek tatlının hazır puding olduğunu söylemiştim ama altı üstü bir puding deyip geçmemek gerek, denemelerimizden birinin hüsranla sonuçlandığı bir anım aklıma geldi. Okullar kapanır tüm arkadaşlarımız yazlığa gider, annem ve babam çalıştığı için biz iki küçük çocuk olarak, ancak onların tatil günleri olan haftasonları yazlığa gidebilirdik. 

Yaz tatilinin çoğunu ablamla evde geçirirdim. Bol bol resim çizerdim. Ögle sonrası saatlerde hava çok sıcak olduğu için canımız dondurma çekerdi. Evde dondurmanın olmadığı bir gün süt ve toz şekeri karıştırıp dondurma yapabileceğimizi düşündük. Süt ve şekeri karıştırıp plastik bardağa doldurduk, bardağın içine de kaşık koyup derin dondurucuya attık. Birkaç saat bekledikten sonra derin dondurucudan çıkacak şeyin dondurma olduğunu sanacak kadar saftık.

Donmuş sekerli sütün tadına baktığımızda hayatımızda yediğimiz en kötü dondurma olduğunu düşünerek bir daha dondurma yapma girişiminde bulunmadık. 


Küçük yaşların saflığı ile herşeyin çok basit olduğunu düşünüyorduk sanırım. Küçüklüğümde yapmaya çalıştığım dondurmanın çilekli versiyonunu bugün sizlerle paylaşmak istiyorum. Gerçekten çok lezzetli ve pratik bir tarif. İçinde hiç şeker yok ve Ramazan ayına uygun bir tatlı önerisi.

ÇİLEKLİ VE MUZLU KOLAY DONDURMA TARİFİ

- 4 Kişilik

Malzemeler
1 adet ortaboy muz
150 gram çilek
1/2 su bardağı süt
Yapılışı
4 adet 65 ml kap hazırlanır. (plastik bardakta kullanılabilir)
Çilekler ortadan ikiye bölünür ve mutfak robotuna atılır. Muz gelişi güzel elle parçalanıp mutfak robotuna atılır üzerlerine süt ilave edilip homojen bir püre kıvamında bir karışım elde edilene kadar yarım dakika dakika mutfak robotunda karıştırılır.
Karışım 4 kaba eşit olarak bölüştürülüp içine tahta çubuk veya kaşık batırılıp en az 2 saat derin dondurucuda bekletilip tüketilir."
},
{
url:"http://3.bp.blogspot.com/-cFpHiq_03kQ/VQvJKfLLV1I/AAAAAAAAB3g/Ck4A2WpRTeQ/s1600/NARLI%2BSORBE.jpg",
yemek:"Narlı Sorbe",
tarif:"Çocukların, büyüklerin ve her yaştan insanın en sevdiği dondurma çeşitleri sanırım antepfıstıklı, vanilyalı, çikolatalı, çileklidir. Hiç dondurmacıya gidip 2 top narlı dondurma isteyen çocuğa rastladığımı söyleyemem. Benim de narlı dondurma ile tanışmam 20'li yaşlarımda oldu ve  gerçek nar suyuyla yapılanın tadından bir daha vazgeçemedim.


Daha önceki Narlıve Tobleronelu tart tarifimde kış aylarının en sevdiğim meyvelerinden biri olan nardan bahsetmiştim. Hangi tarifi denesem, acaba bunun narlısı olur mu, olursa nasıl olur' diye düşünmeden edemez oldum. Arkadaşlarıma mandalinalı sorbe yaparken narlı sorbe denemeye karar verdim.
Kış aylarında çok fazla dondurma tüketilmese de bence ağır bir yemeğin üzerine bir top sorbe veya dondurma hem tatlı ihtiyacını karşılıyor hem de insanın midesini ferahlatıyor. Ben de hem tatlı hem de ekşi narları karıştırarak tatlı-ekşi bir sorbe yaptım.

Ankara'nın ayazında üniversiteden çıkıp eve gittiğim yolda karşıma çıkan 'taze nar suyu sıkılır' yazısına kapılıp aldığım buruk ve acı tada sahip nar suyundan sonra narın asla ve asla makinede sıkılmamasının gerektiğine karar vermiştim. Çünkü nar, makinede sıkıldığında içindeki beyaz zarlar ve kabuğunun tadı suyuna geçiyor ve buruk-acı bir tat oluşuyor. 

Peki narın suyunu nasıl sıkmalıyım? Çok farklı fikirler olsa da pratik bir yöntemini bulabildiğimi söyleyemem. Ben, önce narların üst kısmını kapak gibi kesip açtım, bıçakla narın damarlarına göre 4-5 parçaya ayırıp tüm taneleri ayıkladıktan sonra narları büyük bir kaba koydum. Daha sonra bir bardak veya sert bir ekipman yardımıyla narların üzerine bastırarak sularını çıkarttım. Yöntemim biraz ilkel gibi görünse de narın gerçek lezzetini elde etmemi sağladı.



NARLI  SORBE  TARİFİ

- 600 gram

Malzemeler
2,5 su bardağı nar suyu (3 adet nar)
1/2 su bardağı toz şeker
1 adet çok tatlı mandalina (clementine)
Yapılışı 
Öncelikle narlar üst kısımdan şapka şeklinde kesilir. Narın damarlarını takip ederek üst kısımdan alt kısma doğru bıçakla derin kesikler atılır. 4-5 kesik atıldıktan sonra nar parçalanır ve taneleri ayıklanır.(damarlarını takip ederek kesikler atmamızın nedeni nar tanelerini parçalamamak)
Tüm narları ayıkladıktan sonra narların üzerine bir bardak ile bastırarak suları çıkartılır. Nar tamamen posa haline gelene kadar bu işlem gerçekleştirilir. (nar çekirdekleri asla ezilmemelidir yoksa acı tad oluşur)
Nar suyu çıkartıldıktan sonra toz şeker ilave edilir. Mandalina suyunu da sıkılıp karışıma ilave edildikten sonra şekerin homojen şekilde karışmasını sağlamak amacıyla 2-3 dakika karıştırılır.
Dondurma makineniz var ise : 
Dondurma makinenizin talimatları doğrultusunda tüm karışımı dondurma haznesine koyup 15 dakika orta devirde karışım yoğunlaşana kadar işledikten sonra karışımı orta boy bir kaba koyup derin dondurucuda 24 saat bekletip servis ediyoruz.
Dondurma makineniz yok ise :
Tüm işlemlerden önce büyük bir kaba buz doldurup üzerine orta boy cam bir kase yerleştirip derin dondurucuda 1 saat bekletiyoruz. 
Derin dondurucudan buzulu kabımızı alıp , buzun üzerindeki cam kaseye karışımı döküp hızlı hızlı tahta kaşık ile 15 dakika güzelce karıştırıyoruz. Karışım bir miktar yoğunlaşınca derin dondurucuda 24 saat dilendirmeye bırakıyoruz."
},
{
url:"http://1.bp.blogspot.com/-vDEvHAlzWbw/VQwBiqxZ2eI/AAAAAAAAB-I/eddMZAcDkuo/s1600/IMG_1023.JPG",
yemek:"Satsuma Sakın Beni Unutma ( Satsumalı Dondurma )",
tarif:"SEÇİL Sağlam son zamanlarda gördüğüm en iyi seyahat yazılarını yazan kişi. Bir havayolu şirketinin  dergisinde yazısını okuduktan sonra sosyal paylaşım sitesinde kendisiyle tanışma imkanım oldu. Her gün birçok fotoğraf paylaşan ve harika yazılar yazan , bence çok ta mütevazi bir kişilik. Paylaştığı bir fotoğrafında '' kabak çiçeği , satsuma sakın beni unutma '' yazmıştı. Fotoğrafta yem yeşil satsumaları gördüğümde altına o satsumalarla güzel bir cheesecake yapmasını tavsiye etmiştim. Tabi ki seçil cheesecake yapmak yerine harika seyahat yazılarına devam etti ve iş başa düştü.

İlk iş satsumaları bulmam gerektiğinden internetten satın alabilir miyim diye araştırmaya başlasam da maalesef pek bir sonuca ulaşamadım. Çok yakın bir arkadaşım bana Bodrum'dan satsuma getirtebileceğini söyleyip arkadaşını aradı. Bodrum'daki arkadaşı dondurma tarifini onunla paylaşmamız halinde satsumaları gönderebileceğini söylemiş. Bunu duyar duymaz satsumalarla dondurma değil cheesecake yapma planlarım var desem de , artık satsumalı dondurma yapmam şart olmuştu. Tarifi de bana bodrumdan satsuma yollayan arkadaşımız Kerem için hemen yayınlanmaya karar verdim.

Bol miktarda gelen satsumalarla değişik denemeler yapma fırsatı buldum ve güzel bir sonuç elde ettim.

Satsuma 1900'lü yılların başında Japonya'dan Rize'ye getirilmiş son yıllarda da en çok Ege bölgesi'nde yetiştirilmekte. Bodrumla özdeşleşmiş bir ürün haline gelmiş. Bugünkü tarifte satsumaların yeşil halini kullandım biraz ekşi bir tadı olsa da bence çok güzel bir lezzete sahip. Tam olgunlaşmış halini kullanmakta mümkün. Olgunlaşmış satsumaları kullanmamız durumunda şeker oranını bir miktar azaltmak gerekiyor
Malzemeler
4 yumurta
240 gram toz şeker (1 su bardağı + 3 yemek kaşığı )
120 gram satsuma suyu (1/2 su bardağı çekirdekleri ve posası süzülmüş )
4 satsuma kabuğu rendesi
200 ml krema 
1 adet vanilya çubuğu
Yapılışı 
Şeker  ve  limon  kabuklarını , orta boy cam veya metal bir kaba yerleştiriyoruz.
Vanilya çubuğu ortadan boylamasına ikiye kesilip içindeki özü bıçakla sıyırılıp şekerli karışıma ekleyip , şeker hafifçe nemlenene kadar karıştırıyoruz.
Benmari  usulu ( küçük bir tencereye  iki  parmak  su koyup  üzerine  cam  veya  metal  bir  kase  oturtup  pişirme) şeker  ,  yumurta  ve  limon  suyunu  çırpıyoruz. Alttaki  su  kaynamamalı  , orta  ateşte  15 dakika karışım 85 dereceye  gelene  kadar  çırparak  pişiriyoruz. (sıcaklığı ölçmek için dereceniz yoksa karışım yoğunlaşana kadar pişiriyoruz , tel çırpıcı karışımda iz bırakmaya başlayınca karışım istenen sıcaklığa gelmiştir)
Hazırlanan  karışımı  tel  süzgeçten  geçirip üzerine kremayı ekliyoruz ve el blenderı ile hafifçe karıştırıp 10 dakika soğumaya bırakıyoruz.
Dondurma makineniz var ise ;
Karışımı makinenizin kullanım  talimatlarına göre 15 dakika orta devirde karıştırdıktan sonra derin dondurucuda 24 saat dinlenmeye bırakıyoruz.
Dondurma makineniz yok ise ;
Tüm işlemlerden önce büyük bir kaba buz doldurup üzerine orta boy cam bir kase yerleştirip derin dondurucuda 1 saat bekletiyoruz. 
Derin dondurucudan buzulu kabımızı alıp , buzun üzerindeki cam kaseye karışımı döküp hızlı hızlı tahta kaşık ile 15 dakika güzelce karıştırıyoruz. Karışım bir miktar yoğunlaşınca derin dondurucuda 24 saat dilendirmeye bırakıyoruz.
"
},
{
url:"http://4.bp.blogspot.com/-dwJjvtqO_8E/VQwEzePktsI/AAAAAAAAB-U/SbVj13mvHgU/s1600/IMG_1005.JPG",
yemek:"Böğürtlenli Dondurma",
tarif:"Son bir kaç aydır bulduğum her meyve ile dondurma yapmaya başladım , meyveleri mevsimlerine göre tüketmeyi tercih eden birisi olarak tezgahlarda mevsiminde yer alan meyvelerden tarifler yapmayı seviyorum. Günümüzde yıl boyunca her türlü meyveye ulaşmak mümkün olsa da ben kendi mevsiminde yetişen meyveleri tercih ediyorum

Geçen hafta babam pazara gitmiş ve kocaman bir kova dolusu kırmızı böğürtlen almış ,bir tane böğürtleni tatmak için elime aldığımda böğürtleni biraz fazla sıkmış olmalıyım ki bütün yüzüm ve buzdolabı böğürtlenin suyuna bulandı.  Bol sulu , çok güzel bir aromaya sahip olan böğürtlenlerden ne yapsam diye fazla düşündüğümü söyleyemem, direk aklımda bu güzel meyveden yapacağım enfes dondurmanın fikri dolanmaya başladı. Eğer böğürtlen artarsa da biraz reçel yaparım diye düşündüm. 



Ve geçen hafta cuma günü hayatımda yediğim en güzel böğürtlenli dondurmayı yaptım. Bir top ile tatlı ihtiyacınızı karşılayan ,fazla şeker yüzünden boğazınızı yakmayan bir tarif yaratmış oldum. Aslında dondurma yapmak bende bir tutkuya dönüştü sanırım. Her meyvenin dondurmasını yapıp belki de bir dondurma kitabı bile yazabilirim , kitabı alıp okuyan olur mu bilmiyorum ama evde dondurma yapıp tüketmek dışarıdan alınıp içinde nelerin olduğunu bilemediklerimizi tüketmekten çok daha iyi bir tercih olur bence. Taze meyvelerle yapılan dondurmalar insanın vazgeçemeyeceği tatlar olup tatlı ihtiyacımızı karşılamak için çok iyi bir tercih. 
Malzemeler 
2 yumurta sarısı
1 vanilya çubuğu
1 su bardağı süt (200 ml )
1 su bardağı ( 200 ml )
1 çay kaşığı salep
400 gram böğürtlen
3/4 su bardağı toz şeker (150 gram )
Yapılışı 
Böğürtlenlerin saplarını ayırıp önce ortadan ikiye bölüyoruz , daha sonra her bir parçayı da 3'e bölüp bir kaba kaldırıyoruz. ( isterseniz böğürtlenleri blendırdanda geçirebilirsiniz ancak çok fazla su bırakmaması için çok üzün süre blendırı çalıştırmamanızı tavsiye ederim)
Orta boy cam veya metal bir kaba yumurta sarıları konur. Vanilya çubuğuna boylamasına ortadan bir çizgi çekilip içi açılır ve bıçak ile içindeki özü çıkartılıp yumurta sarılarına eklenir.
Süt ve şeker orta boy bir tencerede yavaş ateşte 2 dakika ısıtılır. Süt kaynama noktasına gelmemelidir.
Yumurta sarıları ve vanilya tel çırpıcı ile yavaşça çırpılır. Isıtılan süt çok yavaş bir şekilde yumurtaya ilave edilir ve bu sırada tel çırpıcı ile çırpma işlemi devam eder. 
Tüm süt eklendikten sonra karışım tencereye geri dökülür. 
Karışım çok yavaş ateşe alınır ve ateşte olduğu süre boyunca tel çırpıcı ile karıştırılır. Karışım kaynamamalıdır. 2 dakika ısıtılan karışım ateşten alınır ve üzerine krema ilave edilir.
Krema ile beraber karışım 1 dakika tel çırpıcı ile karıştırıldıktan sonra içine böğürtlenler ilave edilip karıştırılır. 
Dondurma makineniz var ise :
Makinenizin talimatlarına uyarak karışımı 15 dakika orta devirde karıştırıp derin dondurucuda 24 saat beklettikten sonra servis ederiz.
Dondurma makineniz yok ise :

Tüm işlemlerden önce büyük bir kaba buz doldurup üzerine orta boy cam bir kase yerleştirip derin dondurucuda 1 saat bekletiyoruz. 
Derin dondurucudan buzulu kabımızı alıp , buzun üzerindeki cam kaseye karışımı döküp hızlı hızlı tahta kaşık ile 15 dakika güzelce karıştırıyoruz. Karışım bir miktar yoğunlaşınca derin dondurucuda 24 saat dilendirmeye bırakıyoruz.
"
},
{
url:"http://3.bp.blogspot.com/-oFuX6xKhTVE/VQwuzkEBlvI/AAAAAAAACGs/znHJwGv0aG4/s1600/IMG_0545.jpg",
yemek:"Muzlu Ve Vanilyalı Dondurma",
tarif:"Yeter artık dondurma tarifleri diyebilirsiniz ama Antakya da hava o kadar sıcak ki insan dondurmadan başka bir şey düşünemez hale geliyor. Ramazan ayı ve sıcaklar birleşince akşam yemeğinden sonra 1 top dondurma yemeden günü bitirmemek elde değil.

Yıllardır çeşitli dondurmacılarda veya dünyanın en büyük dondurma üreticilerinde muzlu dondurmaları çok büyük keyifle tüketim. Birçok dondurma üreticisinde muzlu dondurmalar sapsarı ve çok keskin bir muz tadına sahipti. Bir çoğumuzun aklında muzlu dondurma sarı olur diye kazınmış durumda. Maalesef gerçek bir muzlu dondurma sarı değil de beyaz oluyor. Sapsarı olan muzlu dondurmalarda çeşitli renklendirici ve gıda boyaları kullanılmakta ve bence dondurma doğallığını kaybetmekte. Çok keskin  muz tadı olan  dondurmalarda da maalesef esanslar kullanılmakta. Damak tatı az gelişmiş bir kişi bile esansla yapılmış dondurmayı  fark edebilir. Esans Gerçek muz tadının mutasyona uğramış hali gibi geliyor bana.


Dondurma yapımını araştırırken benim en çok sevdiğim maraş dondurmasının da  yapımını öğrendim. Bir üreticinin üretim tesisine bile gittim. Maalesef gördüğüm manzara beni çok üzdü ve dövme dondurmadan bir miktar soğumama sebep oldu. Tabiki bunu her üretici yapmıyordur ancak benim gittiğim üretim yerinde dondurma saatlerce dövülmek yerine içine emilgatör denilen kimyasal bir madde konularak sertleştiriliyordu. Bu durum pek hoşuma gitmedi ve artık kendi dondurma lezzetlerimi yaratmam gerektiğine karar verdim. Umarım ülkemizde üretilen maraş dondurmalarında hiç kimyasal madde kullanılmaz ve dondurmanın saf ve doğal yapısı bozulmaz.

Muzlu bir dondurma için kolları sıvadım. Vanilyanın muza çok yakışacağını düşündüm. Dondurmaların bir çoğunda kullanılan doğal salepte ekleyince muz tadı daha ön planda oldu. Dondurmayı yerken sanki taze bir muz yermiş gibi hissediyorsunuz.

Malzemeler 
1/2 litre süt
3/4 su bardağı + 1 çay kaşığı toz şeker (140 gram)
1 silme çay kaşığı toz salep (4 gram)
1 + 1/2 muz (150 gram )
1 vanilya çubuğu 
Yapılışı
Süt ve salep orta boy bir kaba konup tel çırpıcı ile güzelce çırpılır.
Vanilya çubuğu ortadan boylamasına ikiye kesilip içindeki özü bıçakla sıyırılıp , sütün içine çubuk kısmıyla beraber atılır. Hafifçe karıştırılıp 10 dakika bekletilir.
10 dakika sonra vanilya çubuğunun parçaları bir çatal yardımıyla çıkartılır.
Muzlar soyulup boylamasına önce ikiye sonra her bir parça tekrar boylamasına 2 ye bölünür. Muzun orta kısmında boylu boyunca kararmış kısımlar var ise bıçakla o bölümler kesilip atılır.
Muzlar becerebildiğiniz ölçüde enine çok ince şekilde doğranıp sütlü karışımın içine ilave edilir.
Dondurma makineniz var ise : 
Dondurma makinenizin talimatları doğrultusunda tüm karışımı dondurma haznesine koyup 15 dakika orta devirde karışım yoğunlaşana kadar işledikten sonra derin dondurucuda 24 saat bekletip servis ediyoruz.
Dondurma makineniz yok ise :
Tüm işlemlerden önce büyük bir kaba buz doldurup üzerine orta boy cam bir kase yerleştirip derin dondurucuda 1 saat bekletiyoruz. 
Derin dondurucudan buzulu kabımızı alıp , buzun üzerindeki cam kaseye karışımı döküp hızlı hızlı tahta kaşık ile 15 dakika güzelce karıştırıyoruz. Karışım bir miktar yoğunlaşınca derin dondurucuda 24 saat dilendirmeye bırakıyoruz."
},
{
url:"http://2.bp.blogspot.com/-hDZjyOF9lvU/VQwhISrKZGI/AAAAAAAACDc/OIgi0qwVcac/s1600/IMG_0521.jpg",
yemek:"Çilekli Ve Kaymaklı Dondurma",
tarif:"Cumartesi günü sabah saat 8 de telefonum çaldı. Sabahın bu saatinde kim arar diye düşünürken karşıdan gelen ses , Ahmet çilekleriniz geldi hemen gel al diyordu. Ne çileği diye soramadan telefon kapandı. Çileklerin neden ve kim için geldiğini bilmeyerek  arabaya atlayıp hemen çilekleri almaya gittim. Yıllar önce üniversitedeyken bir tez çalışması için çalıştığım çilek bahçesinde gördüğüm osmanlı çileklerinden 1 kasa dolusu karşımda duruyoru. Ufacık , çok fazla aromalı ve güzel kokulu çilekler başınızı döndürmeye yetiyordu. Arabanın bagajına koyduğum çileklerin kokusu bütün arabayı sarmıştı. Aklıma tarlada ilk defa gördüğüm osmanlı çileklerinin kokusu geldi. Çilek kokusu o kadar baskındı ki bütün tarlayı kaplamıştı. Araba o kadar güzel kokuyordu ki yolda giderken türlü türlü çilekli tarifler hayal etmeye başladım. Ama çileklerin kime geldiğini de bilmediğim için çileklerin önce sahibini bulmam gerektiğini düşünerek annemi aradım. Annem çilekleri reçel yapmak için geldiğini söyleyince bende rahatça bir miktar çilek kullanabileceğimi düşündü.
Bir de baktım kapı kapı süt kaymağı arıyorum. Ne olduğunu anlamadan kaymakları aldım hemen eve koştum. Kaymaklı ve çilekli dondurma yapmaya karar vermiştim. Çileklerin kokusu o kadar güzeldi ki hayallere kapılmamak imkansızdı. Kendimce bir tarif yarattım. Kaymak en sevdiğim süt ürünü ve dondurmanın içinde bence mükemmel bir tada dönüşüyor. Çileklerle kaymağın birleşiminin mükemmel olabileceğini düşünerek ilk deneme için işe koyuldum. Tarifimde az miktarda şeker ve bol miktarda çilek kullandım.

Ramazan ayında olmamız dolayısıyla iftardan sonra hafif ve serinletici bir tatlı için az miktarda şeker ve bol miktarda meyve kullanmak bence iftar için güzel bir sonuç verebilir diye düşündüm.Daha önce kaymağı ekmek kadayıfının üzerinde veya kahvaltıda balla yerken şimdi dondurmanın ana maddesine dönüşmüştü. Kaymağın mükemmel tadı dondurmada tarif edilemez bir tad oluşturdu. Yapması çok kolay ve hızlı bir tarif oluştu.

Malzemeler
1/2 litre süt
150 gram toz şeker
400 gram kaymak
400 gram ayıklanmış çilek 
Yapılışı
Yarım litre süt ve toz şeker orta boy bir tencereye alınıp kısık ateşte süt taşmayacak şekilde tel çırpıcı ile çırpılarak 15 dakika suyu uçurulup yoğun bir kıvam alması sağlanır. 1 saat soğumaya bırakılır.
Çileklerin sapları ayıklanıp tel süzgeçe konur ve güzelce yıkanıp kurumaya bırakılır. (Çileklerin kuruması dondurmanın içindeki su miktarının artmaması için önemli)
Kuruyan çilekler boyutlarına göre kesilir. Benim kullandığım çilekler çok küçük oldukları için ben her çileği 4 e böldüm. Her bir çilek parçası kiraz çekirdeği boyutunda oldu. Sizde elinizdeki çileğin boyutlarına göre çilek çok büyükse 8 e veya daha fazla parçaya bölebilirsiniz.( çilek parçaları çok büyük olursa dondurma yapıldıktan sonra kalan çilek parçaları donmakta ve dondurmanın tadını bozmakta.)
Dondurma makinanız var ise 
Sütlü şeker karışımını , kaymağı ve çilekleri dondurma makinamıza koyup 20 dakika orta hızda karışım yoğunlaşana kadar işledikten sonra karışımı orta boy bir kaba yerleştirip derin dondurucuda 24 saat bekletip servis ediyoruz.
  Dondurma makinanız yok ise 
 Büyük bir kaba buz doldurup üzerine orta boy cam bir kase yerleştirip derin dondurucuda 1 saat bekletiyoruz. 
Sütlü karışımı , kaymağı orta boy bir kaseye alıp tel çırpıcı ile homojen bir yapıya gelene kadar 2-3 dakika çırpıp üzerine çileklerimizi ilave edip 1-2 dakika daha güzelce karıştırıyoruz.(çilekler ezilecek diye korkmayın , çileklerin aromalarının ve renginin çıkması için ezilmesi normal)
Derin dondurucudan buzulu kabımızı alıp , buzun üzerindeki cam kaseye karışımı döküp hızlı hızlı tahta kaşık ile 10 dakika güzelce karıştırıyoruz. Karışım bir miktar yoğunlaşınca derin dondurucuda 24 saat dilendirmeye bırakıyoruz."
},
{
url:"http://4.bp.blogspot.com/-UnGFI5w5rr8/VQwht05601I/AAAAAAAACDs/uZlaemqFw8g/s1600/IMG_0330.jpg",
yemek:"Dondurma Maceram ( Şekersiz Çikolatalı Dondurma Tarifi )",
tarif:"Basit bir dondurma aparatına ulaşmanın bu kadar zor olabileceğini hiç düşünmezdim. Türkiye kitchenaid bayisi Esse ve Esse de her zaman her ürünü bulmak pek mümkün olmuyor. Esse de bulamadığım dondurma aparatını internet üzerinden Amerika'dan getirmeye karar verdim. Siparişi vermeden önce çeşitli yorumları okudum ve Amerika'dan gelen aparatların avrupa da satılan makinelere uyum sağlamaları için ek bir parça alınması gerektiğini öğrendim. Ek parça Türkiye de bulunmamaktaymış ve bu yüzden dondurma aparatını Amerika'dan almaktan vazgeçtim. Daha sonra İngiltere'den ürünü almaya karar verdim ancak oradan da gelecek ürünlere ciddi miktarda vergi masrafı yüklendiği için çok basit bir aparatın neredeyse bir kitchenaid mutfak makinesinin fiyatına ulaştığını görünce İngiltere dende aparatı almaktan vazgeçtim. Dondurma aparatını almaktan tamda vazgeçmişken Esseye bir mail attım ve dondurma aparatının hangi mağazalarında olduğunu öğrenmek istedim. İlk mailime her hangi bir cevap alamadıktan sonra tekrar bir mail attım ve bu sefer maile gelen cevapta istinye park esse de bu ürünün olduğunu belirttiler. Hiç vakit kaybetmeden istinye park Esseyi arayıp ürünü sordum fakat telefondaki yetkili ürünün ellerinde olmadığını söyleyince hevesim tekrar kırılsa da yılmadan Esseye tekrar bir mail attım. Mailime gelen cevapta akmerkez esse de aradığım kitchenaid dondurma aparatının olduğunu , bu mağaza dışında da hiç bir yerde bu ürünün bulunmadığını söylediler. Tabiki hiç zaman kaybetmeden heyecan ile akmerkez Esseyi aradım , telefonu açan esse yetkilisi ürünün ellerinde olduğunu söylediği anda dondurma tariflerini hayal etmeye başlayıp telefonda kısa bir süre sizsizliğe büründüm. Daha sonra karşıdan gen sesle kendime gelip hemen havaleyi yapacağımı belirterek adresimi verdim.
Artık bir dondurma yapma makinem vardı ve hiç durmadan dondurma yapmak istiyordum ama aparatın bana ulaşmasına en az 2 gün vardı. İki gün nasıl geçecek diye beklerken aparat bana 3 gün sonra ulaştı. Aparatın kullanılmadan önce 15 saat derin dondurucuda beklemesi gerekiyordu. Ertesi gün sabah 6 da 15 saat doluyordu. Daha fazla beklemeden hemen kalkıp ilk dondurmamı yaptım. 
Bol çikolatalı ve şekersiz bir dondurma yaptım. Makinem olmasa bu dondurmayı nasıl yapardım diye düşünmekten kendimi alamadım ve bir seferde dondurma yapma makinesi olmayanlar için tarifi makinesiz denedim. Sonuç makine kadar iyi olmasa da hiçte fena olmadı. Aylarca peşinden koştuğum kitchenaid dondurma aparatım artık her gün derin dondurucuda yeni dondurmalar yapmak için hazır bekliyoru. 3 farklı dondurma tarifini denedim şimdiden. İlk tarifi sizlerle paylaşmak için sabırsızlansam da sonuçların mükemmel olması için biraz zaman geçmesi gerekti. Her denemenin 15+24=39 saate neredeyse 2 güne mal olduğunu ve en az 3 defa tarifi denediğimi düşünürseniz 1 haftalık emek sonucunda bu tarifi şekillendirdim. Bir defada makinesiz deneme yaptım , iki deneyimide tarif kısmında sizlerle paylaşmak istiyorum.

Tarif : Cooking with chocolate kitabında adapt edilmiştir.

Malzemeler 

180 gram bitter çikolata (%80 kakao )
35 gram süt tozu 
600 ml krema 
Yapılışı 
Çikolatayı  benmari  usulu ( küçük  bir  tencereye  iki  parmak  su  koyup  üzerine  cam  veya  metal  bir kase  oturtup  pişirme)  eritiyoruz.
Çikolata erirken orta boy bir tencerede krema ve süt tozunu koyup orta ateşte kaynama noktasına gelene kadar tel çırpıcı ile çırparak ısıtıyoruz.
Eriyen çikolata ateşten kaldırılıp kremalı karışının 1/3'ü içine dökülerek krema kaybolana kadar güzelce karıştırılır.
Daha sonra karışımın 2. 1/3 lük kısmı çikolataya eklenir ve tekrar krema kaybolana kadar karıştırılır.
Kalan krema çikolataya eklenir ve krema kaybolana kadar karıştırılır.
Karışım 1 saat oda sıcaklığına gelene kadar soğutulur.
Dondurma yapma makineniz varsa makinenin talimatlarına uygun şekilde karışımı makineye döküp 15 dakika süreyle kıvamı yoğunlaşana kadar makineyi çalıştırıyoruz.Kitchenaid dondurma yapma aparatı 15 saat derin dondurucuda bekletildikten sonra karışım dondurma kabına dökülerek 15 dakika yavaş devirde karıştırıp 12 saat derin dondurucuda dinlenmeye bırakıyoruz.
Servis etmeden 10 dakika önce derin dondurucudan çıkartmanızı tavsiye ederim.
Dondurma yapma makineniz yok ise 
Büyük bir kaba buz doldurup üzerine orta boy cam bir kase yerleştirip derin dondurucuda 1 saat bekletiyoruz. 
Buz dolu kabımızı derin dondurucudan çıkartıp Hazırladığımız çikolata karışımını buzun üzerindeki cam kaseye döküp buzlar eriyene kadar 10 dakika hızlı şekilde tahta kaşık ile karıştırıp karışımı derin dondurucuya yerleştirip 12 saat dinlendiriyoruz."
},
{
url:"http://4.bp.blogspot.com/-Vb0Qjq4gqmY/VQwd1GrdMrI/AAAAAAAACDI/Fao9amIzTt4/s1600/IMG_1968.JPG",
yemek:"Antep Fıstıklı Dondurma",
tarif:"Hava sıcaklıklarının normallerin üzerinde gittiği bu günlerde serinlemek için güzel bir dondurma tarifini sizlerle paylaşmak istiyorum. Tarifi pierre hermenin app stordan indirdiğim uygulamasından aldım. Tarifte antep fıstığı ezmesi kullanılmıştı ben tarifi fıstık ezmesi yerine direk toz fıstık  ile yaptım. Dondurma makinesi kullanılmadan çok pratik bir sakilde uygulanilabilen bir tarif.
Eskiden yollarda kağıt helva alip tüketenleri görünce çok garipserdim , kağıt helvayı pek sevmezdim. Yıllar sonra maraş dondurmasını kağıt helvanın arasında sipariş eden annemin dondurmasının tadına baktigimda kağıt helvaya bakisim tamamen değişti. Arasına dondurma konulma kağıt helva inanılmaz güzeldi. Dondurmanın yumuşaklığı kağıt helvanın gevrekligi her ısırıkta insani bastan çıkartmaya yetiyordu.
Tarif  Pierre Herme nin ipad uygulamasındaki tariften adapte edilmiştir.

Malzemeler 
350 gram sut 
35 gram sut tozu (süt tozu tüm marketlerde kahve kreması olarak satılmakta )
2 yumurta sarisi
100 gram krema
100 gram toz antep fıstığı
100 gram toz seker
Yapılısı
Sut , sut tozu ve toz fıstığı tencereye alıp yavaş ateşte 35 derece sıcaklığa gelene kadar karıştırıp ısıtıyoruz. (termometreniz yoksa 2 dakika orta ateşte kalan karışımın 35 dereceye gelmekte )
Krema ve şekeri ekleyip katışımı 40 derece sıcaklığa gelene kadar karıştırıyoruz. ( termometreniz yoksa 1 dakika orta ateşte kalan karisim 40 dereceye gelmekte)
En son yumurta sarılarını karışıma ekleyip karisimi tel çırpıcı ile karıştırarak 85 derece sıcaklığa gelene kadar pişiriyoruz. Karisimin kaynamasını önlemek için yavaş ateşte pişirmek daha iyi bir sonuç vermekte. (termometreniz yoksa yavaş ateşte karisimin kaynamasını önleyerek 8 dakika pişirebilirsiniz.
Daha sonra orta boy bir kaba karisimi dokup 24 saat derin dondurucuda bekletip servis ediyoruz."
},
{
url:"http://2.bp.blogspot.com/-Za4aLk5EGPA/VQwc545HhyI/AAAAAAAACCo/XgfjHMKWN7U/s1600/IMG_1744.JPG",
yemek:"Kan Portakal Sorbesi",
tarif:"Kan portakal başka bir değişle Malta portakalı . 19. yy sonlarında Kuzey Afrika da turunçgiller ailesinden iki tür elde edilmiş. Bunlardan birisi ince iç kabuklu , etli , tatlı ve aromatik bir portakal olan kan portakalı. Bu portakalı üreten çiftçiler portakalı tunus beyine tattırmışlar ve Tunus beyi portakalı çok beğenmiş. Tunus beyide portakala Maltalı metresini kendisine hatırlattığı için Malta portakalı adını vermiş.
Çok farklı bir portakal piyasada çok fazla bulunmasa da tadı mükemmel , içinde bol miktarda su bulunan bir portakal cinsi , portakalı soyarken bütün üstüm başım portakal suyu oldu siz yaparken daha dikkatli olun.Son zamanlarda dondurma ve sorbe denemelerine çok fazla kapılmıştım ve bu tarifi sizlerle paylaşmayı çok istedim. Hava sıcaklıklarının normalin üstünde seyrettiği bu günlerde serinlemek ve tatlı ihtiyacını karşılamak için güzel bir alternatif ve yapımı çok pratik.

Suyunu sıktığınızda kıp kırmızı bir portakal suyu elde etmektesiniz ve bunu sütle birleştirdiğimde çok güzel bir pembe renkte sorbe elde ettim.

KAN PORTAKAL SORBESİ TARİFİ

- 750 ml sorbe için

Malzemeler 
1 su bardağı süt (240 gram)
3/4 su bardağı toz şeker ( 150 gram)
1 su bardağı kan portakal suyu (süzülmüş)
1 kan portakal kabuğu rendesi
Yapılışı 
Kan portakalımızın kabuğunu en ince şekilde rendeleyip orta boy cam bir kaba koyuyoruz.
Sün, kan portakal suyu ve şekerimizide ilave edip tel çırpıcı ile iyice karıştırıp şekeri eritiyoruz.
  Dondurma makinenız var ise;
Makinenızın talimatlarına göre sorbemizi hazırlıyoruz.
  Dondurma makinanız yok ise;
Soğuyan karışımı derin dondurucuya yerleştiriyoruz. 1 saat sonra karışımı kaşıkla güzelce karıştırıp tekrar derin dondurucuya yerleştiriyoruz. Bu işlemi 2-3 defa yaparsanız çok güzel bir karışım elde edebilmektesiniz.
Eğer karıştırma işlemi için zamanınız yoksa 1 defa karıştırıp 24 saat sonra derin dondurucudan karışımı çıkartıp güzelce karıştırıp servis edebilirsiniz. Karışımın 24 saat derin dondurucuda kalması çok önemli."
},
{
url:"http://4.bp.blogspot.com/-S6ge8hWFuww/VToaWPFlxpI/AAAAAAAACYk/Wa3qbfjKVzk/s1600/CLEMENTI%CC%87NELI%CC%87%2BSORBE%2BLOGOLU%2B2.jpg",
yemek:"Clementinli Sorbe",
tarif:"Ne mandalina ne portakal o clementin. Şekli mandalinaya benzeyen , tadı portakaldan biraz daha tatlı olan bir çeşit mandalina. İçi çok sulu ve çok tatlı. Kabuğunu soyarken bıçağı fazla batırırsanız her yer clementin suyu olabilir. Clementin hasat zamanı bu hafta başladı bende hiç vakit kaybetmeden kocaman bir kasa dalından sipariş ettim. Bu kadar clementini ne yapacaksın diye sorarsanız şimdiden 4 tarif oluşturdum bile. İlk tarifim sorbe oldu. Devamı çok yakında sizlerle olacak. Mutfakta turuncu turuncu duran clenmentinler o kadar güzel kokuyor ki onları kesmeye kıyamıyorsunuz. Kestiğiniz zamanda suyunu içmeden duramıyorsunuz. Bu güzel kokusu varken yaptığınız pastanın ortaya çıkartabileceği kokuyu sanırım hayal edebiliyorsunuz.

Sorbeler genellikle temel malzeme sudur ve meyveninde suyu ilave edilerek bir karışım elde edilmekte. Ben sütle yapmaya karar verdim. 2. denemede güzel bir sonuç ortaya çıktı. İlk denemede şeker oranı biraz fala olmuştu. Sorbeler genellikle dondurma gibi dondurma makinasında yapılmakta ancak bende dondurma makinası olmadığı için kendimce bir yöntem geliştirdim. Karışımı yaptıktan sonra isterseniz yayvan bir kaba koyup saat başı karıştırarak sorbeyi hazırlıyorsunuz istersenizde karışımı blendra döküp buzlukta donduktan sonra 2 saatte bir çıkartıp blendırda karıştırıyorsunuz. İki yöntemde uygulanabilir bence.

Malzemeler:
2 su bardağı süt (480 gram)
1,5 su bardağı toz şeker (300 gram)
1 su bardağı mandalina suyu (süzülmüş) 
2 mandalina kabuğu rendesi
Yapılışı:
Süt ve şekeri orta boy bir tencereye koyup hızlı ateşte karıştırarak kaynama noktasına gelene kadar bekliyoruz.
Kaynayan sütün yavaş ateşe alıp 10 dakika  arada karıştırarak koyulaşmasını bekliyoruz.
Süt koyulaşırken mandalina kabuklarımızı rendeliyoruz.
Sütü ateşten alıp mandalina kabuklarının rendelerini süte ekleyip üzerini kapatıp 10 dakika demlenmeye bırakıyoruz.
Mandalina suyumuzu sıkıp karışımımıza ekliyoruz ve karıştırıyoruz.
Karışımı yaptıktan sonra isterseniz yayvan bir kaba koyup saat başı karıştırarak sorbeyi hazırlıyorsunuz istersenizda karışımı blendra döküp buzlukta donduktan sonra 2 saatte bir çıkartıp blendırda karıştırıyorsunuz. 
8 saat sonra sorbeniz servise hazır hale geliyor.1 hafta derin dondurucuda saklayabilirsiniz."
},
{
url:"http://3.bp.blogspot.com/-M0NZ9v4rSuQ/VQxVKmvihlI/AAAAAAAACKA/yW7V-NreYis/s1600/IMG_9347.JPG",
yemek:"ÇİKOLATALI GRANİTA",
tarif:"Granita  19.yüzyılda Paris'te Tortoni  tarafından  moda  haline  getirilen bir tür  italyan sobesidir. Yarı donmuş  bir  yiyecek  olup  , basit  az  şekerli  meyve  şurubu  ya da  tanecikli  dokusunu aldığı kahve  veya likörlü  kokulu  şuruptan  hazırlanır.

Her  yerde  farklı  aromalarla  satılan  bir  içecek  olmakla  beraber  yapımı da  çok  pratiktir. Ben  hem  meyve  aromalı  olanları  denemiştim  ancak  Cooking Wıte Chocolate kitabında çikolatalı  şekilde  yapılmıştı   ve  ben  bu  tariften  çok  etkilendim. Tarifi  okuduğum anda içimde bu  granitayı  hazırlayıp  tatma  isteği  uyandı. Tarifte  kristelizasyonu  maksimum  düzeye çıkartmak  amacıyla  şeker  azaltılarak  bal  kullanılmış. Bunun  sebebi de  granita  yapılırken malzemenin  buzlukta  kristalize  olmasını sağlamak. Ben  ilk  denemede  kitaptaki  tarifin  tam anlamıyla  aynısını  uygulandım  ancak  balın  verdiği  tat  benim  çok  hoşuma  gitmedi  ve  onun yerine  biraz  sütlü  çikolata  ekledim  ve  sonuç  tam  istediğim  gibi  oldu.
Granita  karışımını  hazırladıktan  sonra  karışımı  cam  bir  borcama  döküp  2  saat  donmaya bırakıyoruz  ve  2  saat  sonra  çıkartıp  kaşımı  çatalla  karıştırıp  servise  hazır  hale  getiriyoruz. Buzlukta  daha  uzun  kalması  durumunda  servisten  15  dakika  önce  çıkartıp  bekletip  servis edebilirsiniz.

Not: Tarif  Cooking with chocolate  kitabından  adapte  edilmiştir.

Malzemeler:
170  gram  bitter  çikolata
110  gram  sütlü  çikolata
650  ml  su (2 su bardağı + 3/4 su bardağı)
30    gram  süt  tozu (2 yemek kaşığı)
125  gram  toz  şeker (2/3 su bardağı )
Yapılışı: 
Çikolatayı  benmari  usulu ( küçük  bir  tencereye  iki  parmak  su  koyup  üzerine  cam  veya  metal  bir kase  oturtup  pişirme)  eritiyoruz.
Su ,  süt  tozu  ve  şekeri  orta  boy  bir  tencerede  2  dakika  ısıtıyoruz. 
Isınan  sulu  karışımımızı  çikolataya  ekleyip  güzelce  karıştırdıktan  sonra  25*15  santimlik cam  kabımıza  döküp  buzlukta  2  saat  bekletiyoruz. 
2  saat  sonra  karışımı  çıkartıp  çatalla  karıştırdıktan  sonra  servise  hazır  hale  getirmiş  oluyoruz. "
},
{
url:"http://3.bp.blogspot.com/-oDYmZQ_qJJ0/VToj5l_zb_I/AAAAAAAACZU/Zv-_KglCZTU/s1600/ORMAN%2BMEYVELI%CC%87%2BSORBE%2BLOGOLU.jpg",
yemek:"ORMAN MEYVELİ SORBE TARİFİ",
tarif:"Yazın aşırı sıcaklarından kurtulmak için çözüm ararken evdeki donmuş meyvelerle güzel bir lezzet elde etmek istedim. Kullandığım meyveler yabani hayatın meyveleri olsa da artık bunlar donmuş olarak marketlerde satılmakta. Yapması 3 dakika süren bir tarif ama çok lezzetli bir sonuç elde ediliyor.


Malzemeler :
1 su bardağı(125 gram) siyah böğürtlen
1 su bardağı(125 gram) franbuaz
2 su bardağı(400 gram) yoğurt
3 yemek kasığı(60 gram) bal
3 yaprak taze nane
Yapılışı :
Tüm malzemelerimizi blendıra koyup 2-3 dakika karıştırıyoruz.
Blendırda karısam malzemeleri orta boy bir kaba koyup 1 saat kadar donduruyoruz
Donan karışımımızdan dondurma topları yaparak üzerine isterseniz çok az bal damlatarak servis ediyoruz."
}
],
içecek:
[
{
url:"https://3.bp.blogspot.com/-xMRuGWcGCKI/W1QkX18m8qI/AAAAAAAAEIo/H9QCfKrSEAQp8n1FKp9KaAai8AmJGAkmQCLcBGAs/s1600/1%2B%252816%2529.jpg",
yemek:"Vişneli Krep Pasta",
tarif:"Yıllardır karşıma çıkan ama bir türlü yapmaya cesaret edemediğim bir tarifi bugün sizlerle paylaşmak istiyorum. Neden yapamadığıma gelirsek, krepleri tek tek yapmak onları üst üste dizmek ve sonunda doğru şekilde bir sunum elde edememe ihtimali beni korkuttuğu için bugüne kadar denemediğim bir tarifti. 
Geçtiğimiz günlerde instagram üzerinden karşıma çıkan Zoebakes hesabında krep pasta çıktı. Tarifi biraz inceledikten sonra denemeye karar verdim. Tarifi denerken elimde güzel vişneler olduğu için kremayı vişneli yapmaya karar verdim. Zoe kremayı limonlu yapmış ben tercihimi vişneden yana kullanarak kendi kremamı yaptım. 

Krep yapmanın zor olmadığınız hepiniz bilirsiniz. Bu tarifin tek zorluğu yapılan krebin miktarının biraz fazla olması. Küçük bir tava kullanırsa ufak ufak katlar yapabilirsiniz. Ben büyük bir krep tava kullandığım için pastam biraz büyük oldu. 
Not : Tariflerde su bardağı 240 ml = 1 cup olarak kullanılmakta

Tarif : http://zoebakes.com dan adapte edilmiştir.

Vişneli Krep Pasta Tarifi

10- 12 Kişilik

Malzemeler

Vişne Kreması 
1/2 su bardağı vişne
1/3 su bardağı toz şeker
1 tatlı kaşığı mısır nişastası
1 tatlı kaşığı su
2 yumurta
1 adet limon suyu
2 yumurta
Mascarpone Kreması 
1 su bardağı mascarpne
1 su bardağı krema
1 su bardağı toz şeker
Krep Hamuru
8 adet yumurta
1 litre süt
60 gram toz şeker
6 çorba kaşığı tereyağı (eritilmiş)
1 tatlı kaşığı vanilya özütü
Süsleme için 
2 çorba kaşığı toz şeker
Yapılışı 
Öncelikle vişne kremasında başlayalım. Vişnelerin çekirdekleri ayıklanıp toz şekerle birlikte blendirda püre haline getirilir. 
Su ve mısır nişastası orta boy bir kapta çırpılıp üzerine yumurta ve şekerli vişne ilave edilip güzelce çırpıldıktan sonra sos tenceresine alınıp orta kısık ateşte sürekli çırpılarak kıvam alaran kadar pişirilip ateşten alınıp süzgeçten geçirilip bir kaba konur ve soğutulur. 
Mascarpone, krema ve toz şeker mikserde hızlı devirde 4 dakika iyice çırpılıp buzdolabında bekleme alınır. 
Tüm krep malzemeleri blendıra veya miksere konup güzelce karıştırılıp pürüzsüz bir krep karışımı hazırlanır. 
Krep tavası çok az tereyağı ile yağlanır ve hızlı ateşe oturtulur. 
Her bir krep için 1/4 ölçekli ölçü kabı kullanılır. Eğer ölçü kabınız yoksa 1/4 su bardağı karışım alarak krep tavasının ortasına döküp karışımı tavanın her yerine dolaştırarak güzel bir krep hazırlayın. Hamurun her bir tarafı 1 dakika piştiğinde krebiniz hazırlanmış olacaktır. 
Krep karışımı bitene kadar bu işlem tekrarlanır. Pişen krepleri üst üste koymanız bir sorun yaratmaz. 
Krepler piştikten sonra servis tabağına 1 adet krep konur üzerine 1 tatlı kaşında biraz fazla vişneli krema konup tüm hamurun üzerine sürülür. 
Daha sonra üzerine 1 krep hamuru daha konur ve bu sefer mascarpone ile hazırladığımız kremadan konup krema güzelce sürülür. Bu işlem krepler bitene kadar devam eder.
En sonra krep konduktan sonra 2 çorba kaşığı toz şeker krebin üzerine serpilip pürmüz ile yakılarak çıtır bir katman oluşturulur. 
"
},
{
url:"https://4.bp.blogspot.com/-FdeSI6lN6cg/WHUyPKh3XCI/AAAAAAAADhA/P-NSjbFfGiwQ3eVg_X3GrZf11k0bLXA1ACLcB/s1600/DSC05828_Fotor.jpg",
yemek:"Organik Muzlu Pankek",
tarif:"Kahvaltı sevenlere uygun bir tarif oldu. Bol miktarda muz kullandığım tarifteki tüm malzemeler organik. Son zamanlarda bir çok yerde duyguğumuz organik kelimesi aslında bu kadar kolay kullanılablecek bir terim değil. İlaç konmadan üretilen tarımsal ürerinlerde organik değildir. Organiklik belli proses ve denetimlere tabi olarak belli süreçlerde elde edilen sertifikalara tabi olarak gerçekleştirilen bir üretim şeklidir.

Organikim markasının güvenilir bir şekilde temin ettiği organik ürünlerle hazırladığım bu tarifi sizlere sunmak isterim. Uzun zamandır aklımda olan bir tarif olsada ancak bugun yayınlama sansım oldu. 

ORGANİK  MUZLU  PANKEK TARİFİ

- 32 adet için

Malzemeler
2 yumurta
2 su bardağı un (280 gram)
1/4 su bardağı tereyağı (eritilmiş, 65 gram)
3 çay kaşığı kabartma tozu
2 adet büyük olgun muz 
1/4 su bardağı hindistan cevizi şekeri
1/2 su bardağı süt (100 ml)
Yapılışı 
Tereyağımızı kaynatmadan eritip soğumaya bırakıyoruz.
Muzlarımızı mutfak robotunda püre haline getiriyoruz.
Süt, yumurta, şeker, tereyağımızı ve muz püremizi tel çırpıcı ile karıştırdıktan sonra unu ve kabartma tozumuzu ilave edip un kaybolana kadar tel çırpıcı ile karıştırıyoruz.
Tavamızı  çok  iyi  bir  şekilde  ısıttıktan  sonra  çok  yavaş  ateşe  alıp  karışımımız dan  tavanın  ortasına döküp  30-40 saniye  üzeri  gözenekli  olana  kadar  pişirip  ters  çeviriyoruz  ve diğer  tarafı da  1  dakika  pişirip  tavadan  kaldırıyoruz.
Pancakelerin hepsinin aynı boyutta olması için ölçü kabı kullanılabilir ancak ölçü kabınız yoksa benim yaptığım gibi yarım çay bardağı ölçüsünü kullanabilirsiniz.
Servis esnasında muz ve bal kullanıyoruz."
},
{
url:"https://3.bp.blogspot.com/-iFy9mvD-mvk/Vs3xFmVmGII/AAAAAAAADPw/iSTTxyPSB6M/s1600/BAL%2BKABAKLI%2BGRANOLA%2BLOGOLU%2B2.jpg",
yemek:"Bal Kabaklı Granola",
tarif:"İnce zevkleri olan, farklı lezzetleri birleştirip benimle paylaşan bir insanla tanışmak büyük bir şans. Peki bu ince zevkli insan kim? Veya neden benimle fikirlerini paylaşıyor diye sorabilirsiniz. Aslında hayattan keyif almanın en önemli kısmı paylaşabilmek.
almanın en önemli kısmı paylaşabilmek.






Sevgili Özden Görhan, kendi işi ile ilgisi olmasa bile geniş ve derin bir mutfak zevkine sahip. Son zamanlarda spor yapmaya başlayıp sağlığıma biraz fazla dikkat etmeye başlayınca kahvaltı için granola yapmaya karar verdim. Granola yapmaya karar verdiğimde de Özden ile sohbet ederken bal kabaklı granola yapmamı tavsiye etti. Aslında bal kabağı çok sevdiğim bir malzeme. Daha önce bal kabaklı tart yapmış, daha sonra dondurmasını da yapmıştım.

Ozden'in zevkine güvendiğim için fikri pek sorgulamadan denedim. Sonuç harika oldu.


BAL  KABAKLI  GRANOLA  TARİFİ

- 4 kişilik

Malzemeler
1 su bardağı bal kabağı püresi (1/2 kilogram bal kabagından)
3 su bardağı yulaf ezmesi
1/4 su bardağı kabak çekirdeği içi
1/4 su bardağı yer fıstığı
3 çorba kaşığı bal
Yapılışı 
Fırın 200 derecede çalıştırılır.
Fırın tepsisine yağlı kağıt serilir.
Bal kabağı büyük şeritler halinde kesilip yağlı kağıdın üzerine yerleştirilir ve üzeri aliminyum folyo ile kapatılır.
Fırına atılan bal kabakları 30 dakika iyice yumuşayana kadar pişirilir
Pişen kabaklar fırından çıkartılır. Kabakların kabukları bıçak yardımı ile sıyrılır. Sıyrılan kabağın iç kısmı blendırda püre haline getirilir.(blendrınız çok büyük değilse bu işlemi 2-3 defada yapabilirsiniz) Yarım kılo bal kabağından yaklaşık 1 su bardağı pure cıkıyor.
Püre hazırlandıktan sonra tüm malzemeler orta boy bir kaba konarak karıştırılır. 
Fırın 150 derecede çalıştırılır.
Fırın tepsisine yenide yağlı kağıt serilir.
Karıştırılan malzeme yağlı kağıdın üzerine serilir. 2 santim kalınlıgında serilen malzeme fırında üzeri altın sarısından biraz daha koyurenkte olucak şekilde 35-40 dakika pişirilir.
Pişen granolamız fırından çıkartılıp soguduktan sonra elimizle kırıp ufalayarak kavanoza dolduruyoruz. 
Süt ile servis etmenizi tavsiye ederim."
},
{
url:"http://1.bp.blogspot.com/-G7vNR5IeW5Q/VRJeTlBnlvI/AAAAAAAACNE/Gu-AfgakjjU/s1600/IMG_3337.JPG",
yemek:"MANDALİNALI PANCAKE",
tarif:"Yeni yılın  ilk  kahvaltısında  evdekilerden önce  uyanıp  onlara  sürpriz bir  kahvaltı  hazırlamak isterseniz  size  çok  güzel  bir  tarif  vermek  istiyorum. Evdekilerden önce  uyanıp  uyuyanları mis gibi  pancake  kokusuyla  uyandırmak  sizin  elinizde.



Son zamanlarda  mandalinalı  tariflere çok fazla  takılmış olsam da uzun zamandır yayınlanmak için  fotoğraflarının  çekilmesini  bekliyordu. Pancake  kahvaltıda  tatlı  severler  için  çok  keyifli bir  seçenek  ve  yapımı gerçekten pratik. Hamuru  çok  şekerli  olmuyor  ve  üzerine döktüğünüz şurup  ile  şekerli  bir   tad  elde  ediyorsunuz. 


Pancake  denince  akla  akça  ağaç  şurubu  gelir. Bugün  ben  akça  ağaç  şurubu yerine  mandalinadan  bir  şurup  yaptım. Mandalinanın  kokusu  ve  lezzeti  pancake  ile  güzel bir  uyum  sağladı. 

MANDALİNALI PANCAKE TARİFİ

36 adet pancake 

Malzemeler:

Pancake için
2 yumurta
2 su bardağı un 
1/4 su bardağı şeker
1/4 su bardağı tereyağı (erimiş)
3 çay kaşığı kabartma tozu
2 mandalina  kabuğu rendesi
1+1/2 su bardağı süt
1 tutam tuz
Mandalina şurubu için
3/4 su bardağı süzülmüş mandalina suyu (150 gram) (5 adet mandalina)
1/3 su bardağı  toz şeker (70 gram)
Yapılışı:
Öncelikle  mandalina  şurubu yapıyoruz. Küçük bir tencerede toz şeker  ve  mandalina  suyunu 15 dakika  orta  ateşte  kaynatıp  10-15 dakika   dinlenmeye  bırakıyoruz.(tencereniz çok ufak olursa karışım kabarıp dökülebilir , kaynama sırasında karışımda köpük oluşursa köpükleri kaşık ile kaldırmak gerekir)
Tereyağını  eritip biraz soğuttuktan sonra yumurta , tereyağı , şeker ve sütü tel çırpıcı ile çok kısa süre çırpıp  üzerine  un , kabartma tozu , tuz , mandalina kabuğu rendesi ekleyip un eriyene kadar tel çırpıcı ile karıştırıyoruz. (çok fazla karıştırmaktan kaçınıyoruz.)
Tavamızı  çok  iyi  bir  şekilde  ısıttıktan  sonra  çok  yavaş  ateşe  alıp  karışımımız dan  tavanın  ortasına döküp  30-40 saniye  üzeri  gözenekli  olana  kadar  pişirip  ters  çeviriyoruz  ve diğer  tarafı da  1  dakika  pişirip  tavadan  kaldırıyoruz.
Pancakelerin hepsinin aynı boyutta olması için ölçü kabı kullanılabilir ancak ölçü kabınız yoksa benim yaptığım gibi yarım çay bardağı ölçüsünü kullanabilirsiniz.
En son pancakelerimizin  üzerine  şurubumuzu  döküp  servis ediyoruz."
},
{
url:"http://4.bp.blogspot.com/-3dhalzkgw9U/VRZZPO2pWMI/AAAAAAAACO4/beLrs190xBw/s1600/C%CC%A7I%CC%87KOLATALI%2BPANCAKE%2BLOGOLU.jpg",
yemek:"Çikolatalı Pancake",
tarif:"Pancake denince aklıma üzerine bol miktarda şurup dökülerek yenen vanilyalı, yumuşacık, klasik pancake gelir. Bol çikolatalı pancake hiç mi hiç aklıma gelmezdi. 2-3 aydır karşıma çıkan çikolatalı pancake'leri gördükçe bu fikir aklıma yerleşti. En son 'damyskitchen'in çift çikolatalı pancake'ini gördükten sonra artık kendi yorumumla bir tarif yapmaya karar verdim. İlk denemede çikolatayı biraz abarttığım için karışım da haliyle katı oldu ama içine biraz süt ilave ederek kıvamını düzelttim. Bol çikolatalı pancake'lerimi istediğim kıvama getirip pişirdikten sonra içinde sadece çikolata olması yetmez diye düşünerek üzerine  nutellalı bir sos yaptım. Nutellalı sos pancake'lerime yepyeni bir lezzet kattı ve sanırım çikolata sevenlerin vazgeçemeyeceği bir lezzete sahip oldum.
Pancake yaparken en çok dikkat edilmesi gereken konu, harcımızı fazla karıştırdığımızda unun içindeki glutenin aktive olması, bu aktivasyon ekmek yaparken en çok istediğimiz unsur olsa da pancake yaparken pek istenen bir durum değil çünkü pancake hamuru elastik bir yapıya sahip olursa pişirdiğimiz pancake'ler hiç istemediğimiz gibi sert ve lastik gibi bir hamura sahip olur.

ÇİKOLATALI  PANCAKE  TARİFİ

- 40 adet pancake için

Malzemeler

Pancake için
200 gram bitter çikolata (%65 kakao)
2 yumurta
2 su bardağı un 
1/4 su bardağı şeker
1/4 su bardağı tereyağı (erimiş)
3 çay kaşığı kabartma tozu
2 su bardağı süt
1 tutam tuz
Nutello sos için
150 gram nutella
150 gram krema
Yapılışı
Çikolatayı  benmari  usulu ( küçük  bir  tencereye  iki  parmak  su  koyup  üzerine  cam  veya  metal  bir kase  oturtup  pişirme)  eritiyoruz. 
Küçük bir cezvede veya sos tenceresinde tereyağımızı eritip hazırlıyoruz.
Yumurta ve şekeri tel çırpıcı ile 1 dakika karıştırıp sütü, tereyağını ve erimiş çikolatayı ilave edip hafifçe karıştırdıktan sonra unu, kabartma tozunu ve tuzu ilave edip un kaybolana kadar karıştırıyoruz. (çok fazla karıştırmamaya dikkat ediyoruz)
Orta boy yanmaz tavayı hızlı ateşte ısıttıktan sonra pancakelerimizi pişimeye başlıyoruz. Pancakelerin hepsinin aynı boy olması için ölçü kabı kullanmak iyi olur ancak ölçü kabınız yoksa her bir pancake için yarım kepçe (çorba kepçesi) karışım yeterli olacaktır.
Isınan tavaya pancake karışımımızı döktükten sonra üzeri delik delik olana kadar 45-50 saniye pişirip ters çeviriyoruz ve ikinci tarafıda 40 saniye kadar pişirdikten sonra tavadan alıyoruz.
Nutella sosun yapımı
Nutella cam veya metal bir kaba konur.
Krema küçük boy bir tencerede kaynama noktasına getirilip nutellanın üzerine döküp spatula ile karıştırıp sosumuzu hazır hale getiriyoruz.
Pancakelerimiz servis ederken üzerine sosumuzu ilave ediyoruz."
},
{
url:"http://2.bp.blogspot.com/-RaGoxjcg-es/VjZf8uwddhI/AAAAAAAADBA/pk79KVw6V7Y/s1600/11.jpg",
yemek:"Ahududulu Pancake",
tarif:"Bugün değişik bir pancake yapmak için kolları sıvadım. Amacım kıpkırmızı bir pancake yapmaktı. Ancak hayalimdeki canlı kırmızı rengi boya dışında hiçbir malzemeyle elde edemeyeceğimi farkedince doğal yollarla yapabileceğim alternatifleri denemeye başladım. Kırmızı renge ulaşmak için pancar püreli pancake yaptım, renk güzeldi ama tadını pek sevemedim.


2. alternatifim ahududulu ve narlı pancake oldu. Pembe bir renk elde ettim ama nar tadını pancake'e pek yakıştıramadım. Narı çıkartıp sadece ahududulu yaptım ve hayalimdekine yakın bir panceke elde ettim.

AHUDUDULU PANCAKE TARİFİ

- 18 adet pancake için

Malzemeler
200 gram dondmuş ahududu
2 yumurta
1/4 su bardağı şeker (50 gram)
1/4 su bardağı eritilmiş tereyağı
1 + 1/2 su bardağı süt (360 gram)
1 su bardağı un (280 gram)
3 çay kaşığı kabartma tozu
1 fiske tuz
150 gram çikolata
200 ml krema
Yapılışı
Öncelikle sosu hazırlıyoruz. Çikolataları elimizden geldiğince ince ince çesiyoruz. Kremayı ufak bir kapta kaynama noktasına getirip çikolataya döküp karıştırıyoruz. Homejen bir karışım olana kadar karıştırıyoruz ve bir kenara kaldırıyoruz.
Ahududularımızı oda sıcaklığına getirip çatal yardımıyla ezip püre haline getiriyoruz.(ezme işlemini bitirdiğimizde iri tane kalmamasına dikkat ediyoruz)
Tereyağını  eritip biraz soğuttuktan sonra yumurta , tereyağı , şeker ve sütü tel çırpıcı ile çok kısa süre çırpıp  üzerine  un , kabartma tozu , tuzu ekleyip un eriyene kadar tel çırpıcı ile karıştırıyoruz. (çok fazla karıştırmaktan kaçınıyoruz.)
Tavamızı  çok  iyi  bir  şekilde  ısıttıktan  sonra  çok  yavaş  ateşe  alıp  karışımımız dan  tavanın  ortasına döküp  30-40 saniye  üzeri  gözenekli  olana  kadar  pişirip  ters  çeviriyoruz  ve diğer  tarafı da  1  dakika  pişirip  tavadan  kaldırıyoruz.
Pancakelerin hepsinin aynı boyutta olması için ölçü kabı kullanılabilir ancak ölçü kabınız yoksa benim yaptığım gibi yarım çay bardağı ölçüsünü kullanabilirsiniz.
Pişen pankeklerimizin üzerine çikolata sosumuzu döküp servis ediyoruz. İsterseniz servis sırasında ahududu ve nar taneleri ilave edebilirsiniz.
"
},
{
url:"http://1.bp.blogspot.com/-jHemtL4FrhQ/VXnV5RYvi7I/AAAAAAAACrY/6haCtSU8ZQk/s1600/YABAN%2BMERSI%25CC%2587NLI%25CC%2587%2BFRANSIZ%2BTOSTU%2BLOGOLU.jpg",
yemek:"YABAN MERSİNLİ FRANSIZ TOSTU",
tarif:"Son birkaç haftadır  akşam yemeği yemeği yemeği bıraktığım doğrudur. Akşam yemeği yemediğim içinde sabahları bir hayli iştahlı uyanır oldum. Dün sabah kahvaltı için biraz granola ve süt hazırlarken arkadaşımın bana yolladığı fotoğrafta fransız tostunu görüp hepsini bir  kenara atıtım ve hemen fransız tostu yaptım.

Derin dondurucudaki yaban mersinleri ile güzel bir sos yapıp fransız tostumun üzerine döküp mutlu bir kahvaltı etmiş oldum.

YAMAN MERSİNLİ FRANSIZ TOSTU

- 2 Kişilik

Malzemeler
2 dilim ekmek
1 adet yumurta
1/4 su bardağı süt
1 çay kaşığı vanilya
1 çorba kaşığı tereyağı
2 çorba kaşığı toz şeker (sos için)
1/2 su bardağı yaban mersini (sos için)
Yapılışı
Yaban mersini ve toz şeker küçük bir tencerede yavaş ateşte 5 dakika pişirilip ateşten alınır.
Yumurta, süt ve vanilya güzelce çırpılır.
Ora boy bir tavada orta ateşe konup tereyağı eritilir. Tereyağı erirken ekmekler sırasıyla yumurtalı karışıma batırılır. Önce 1. dilim ekmek batırılır daha sonra ekmek ters çevrilip diğer yüzüde yumurtaya batırıldıktan sonra çıkartılıp hafifçe süzdürüldükten sonra tavaya atılır. İlk dilim ekmek pişerken 2. dilimede aynı işlem uygulanır. Ekmeklerin her yüzü 2 şer dakika pişirilir.
Pişen ekmekler tabaklara alınır üzerlerine yaban mersinli sos dökülüp servis edilir."
},
{
url:"http://4.bp.blogspot.com/-S4_fnSTNOg4/VXxzNOsM0SI/AAAAAAAACrw/9Q0DlgjCbr0/s1600/ANTEP%2BFISTIKLI%2BVE%2BNUTELLALI%2BTOST%2BLOGOLU.jpg",
yemek:"ANTEPFISTIKLI Ve NUTELLALI TOST",
tarif:"Son günlerde kahvaltıya düşkünlüğüm bir hayli arttı. Aç olduğumda sıra dışı fikirleri uygularken kendimi mutfakta bulduğum doğru. Antepfıstığı ve nutella kızarmış ekmekle birlikte muhteşem bir üçlü oldular. Yanına da buz gibi bir bardak sütle en güzel kahvaltı seçeneklerinden birini oluşturdum. 
Her türlü tostu çok severim, sadece kahvaltıda değil her öğünde sıkılmadan tost tüketebilirim. Bugünkü tostum hem kahvaltılık hemde tatlı ihtiyacınızı gidermeye yönelik bir tos. Şimdiden afiyet olsun.

ANTEPFISTIKLI ve NUTELLALI TOST TARİFİ

- 1 kişilik

Malzemeler
2 büyük dilim ekmek
3 çorba kaşığı kırık antep fıstığı
2 tatlı kaşığı nutella
Yapılışı
Eğer elinizde kırılmış antep fıstığınız yoksa tüm antep fıstıklarını alıp bıçakla 3-4 parçaya bölerek kırık antep fıstığı elde edebilirsiniz.
Ekmek dilimlerini tos makinesine koyup 2 dakika ısıtıp üzerlerinde iz çıkmasını sağladıktan sonra ekmeklerimizi alıp üzerilerine 1 er kaşık nutella sürüyoruz.(eğer tos ekmeği kullanıyorsanız ekmek dilimleri daha küçük olduğu için nutela ve fıstığı yarı yarıya azaltıyoruz) Dilimlerden birinin üzerine antep fıstıklarımızı serpip diğer dilimi üzerine kapattım tos makinesinde 1 dakika daha ısıttıktan sonra tostumuzu afiyetle tüketiyoruz."
},
{
url:"http://3.bp.blogspot.com/--I4eVitAw4E/Vekw0d46ngI/AAAAAAAAC7c/RsOWOQltTjI/s1600/MUZLU%2BVE%2BSUT%2BRECELLI%2BTOST%2BLOGOLU.jpg",
yemek:"MUZLU Ve SÜT REÇELLİ TOST",
tarif:"Bugün sizlerle basit ve keyifli bir tarif paylaşmak istiyorum. Son zamanlar da kahvaltılık tariflere yoğunlaştığımda muzlu ekmek yapmak için araştırma yaparken kendiliğinden oluşan bir tarif. Biraz buz biraz badem, biraz tarçın. Muhteşem bir kahvaltılık veya tatlı ihtiyacınızı karşılamak için güzel bir alternatif.



Ekmeğin üzerine biraz süt reçeli veya fındık ezmesi sürüp üzerine muzları dizip biraz tarçın serpiyoruz ve fırına atıyoruz. Ben kendi yaptığım süt reçelini kullanmayı tercih ettim, isterseniz hazır süt reçeli alabilir veya biraz fındık ezmesi sürebilirsiniz.

MUZLU ve SÜT REÇELLİ TOST

- 2 Kişilik

Malzemeler
2 dilim kepekli ekmek
1 adet büyük muz
1 çay kaşığı toz tarçın
1 çorba kaşığı kırık badem
2 çorba kaşığı süt reçeli (veya fındık ezmesi)
Yapılışı
Fırını 175 derecede çalıştırıyoruz.
Ekmeklerin üzerlerine 1 er çorba kaşığı süt reçeli sürüyoruz.
Süt reçelini sürdükten sonra muzumuzu ortadan ikiye bölüyoruz. Ortadan ikiye böldüğümüz muzları boylamasına 2 ye bölüp ekmeğin üzerine diziyoruz.
Muzlarımızın üzerine tarçınımızı serpiyoruz ve en son badem parçalarımızı da ekleyerek ekmeklerimizi fırına atıyoruz. Fırında 3-4 dakika kalan ekmekleri çıkartıp servis ediyoruz."
},
{
url:"http://1.bp.blogspot.com/-9O_oCbuQx_I/VqXCuGY_-2I/AAAAAAAADL4/810BDbQ6xIw/s1600/VANLYALI%2BALEP%2BLOGOLU%2B.jpg",
yemek:"Vanilyalı Salep",
tarif:"Hayatımda içtiğim en iyi sahlebin yapıldığı yer artık sahlep yapmıyor. Aslında yapıyor olsa bile canım istediği zaman gidip orada sahlep içme şansım pek yok.

Bahsettiğim yer, üniversite yıllarımda Ankara Bahçelievler'de evime çok yakın olan 'Happy Days' isimli bir kafeydi. Orada tesadüfen içtiğim sahlebin tadını hiçbir zaman unutamadım.

Sahlebi sade şekilde içmeyi severim. Üzerine tarçın bile koymadan. Bazı yerlerde sahlebi yaparken üzerini kuruyemiş dükkanına çeviriyorlar, fındık fıstık, ne varsa koyuyorlar. Bazı yerlerde de kıvamı tutmamış su gibi bir sahlep yapıyorlar. Bence sahlepteki en önemli şey kıvamı ve şekerli tadından çok sahlebin doğal tadını almak.


Benim bu beklentilerimi kolay kolay hiçbir yer karşılayamadığı için kendi sahlebimi yapmaya karar verdim. Şeker oranını azaltmak için sahlebe vanilya ekledim. Bence vanilyalı sahlep tarçınlısından güzel oldu. Böylece yoğun kıvamı ile hayalimdeki sahlebe kavuşmuş oldum.

VANİLYALI SAHLEP TARİFİ

- 2 Kişilik

Malzemeler
2,5 su bardağı süt
2 adet çubuk vanilya
2 çorba kaşığı toz şeker (silme)
1 çorba kaşığı saf salep
Yapılışı
Ora boy bir tencereya süt konur.
Vanilya çubuğumuzu ortadan kesip içindeki özü çıkartıp sütün içine atıyoruz.
Saf sahlebimizide süte ilave edip tel çırpıcı ile güzelce çırpıp homajen bir karışım elde ediyoruz. Eger çok iyi karıştırmaz isek karışımda topaklanmalar olabilir.
Karışıma şekerimizide ilave edip karıştırdıktan sonra tenceremii hızlı ateşe alıp sürekli tel çırpıcı ile karıştırrak sahlebimizi pişiriyoruz. Yaklaşık 4 dakika karışım kaynayıp fokurdayana kadar pişirip servis ediyoruz."
},
{
url:"http://3.bp.blogspot.com/-G7dUBMxDvMc/VnnNWpyQyfI/AAAAAAAADGo/GgRevL1LtFc/s1600/MEYVESUYU%2BLOGOLU%2B.jpg",
yemek:"Meyve Suyu (Şifa Niyetine)",
tarif:"Meyve suyunun da tarifi mi olurmuş demeyin. Aslında pek tariflik bir durumu yok, içinde sadece biraz zencefil var. Dışardan bakıldığında bünyesi çok hassas biri gibi görünmesem de, fazla hassas bir bünyeye sahibim. Soğuk algınlığına yakalanmam pek zor olmaz. Eh, yıllardır bu halde olunca, kendimi iyi tanıdığım için ne zaman kırgınlık hissetsem şifayı doğal yollarda ararım.




Bu meyve suyu da o anlarda ortaya çıkan bir tarif. Geçen yıl çok fena üşüttüğümde ballı zencefil imdadıma yetişmişti bu yıl favorim ise meyve suyum.

Peki bu meyve suyunda neler var? 

Mandalina, portakal, greyfurt ve biraz toz zencefil. Güzelce sıkılan meyveler posaları ile bardağa dökülür, üzerine az miktarda toz zencefil eklenerek karıştırılır. Karışım afiyetle içilir. Şifa niyetine:) 

MEYVE SUYU TARİFİ

- 2 kişilik

Malzemeler


1 adet greyfurt
1 adet limon
1 adet portakal
1 adet mandalina
1 tatlı kaşığı toz zencefil
Yapılışı
Tüm meyveler ortadan ikiye bölünerek suları sıkılır. Suluarı sıkılan meyveler posaları ile birlikte karıştırma kabına dökülür.
Sıktığımız meyve sularının içine toz zencefil ilave edilip karıştırıldıktan sonra bardaklara doldurup servis ediyoruz."
},
{
url:"http://4.bp.blogspot.com/-WKdEr3gG798/VdY3_EMnywI/AAAAAAAAC4A/Wi6lCnBBqls/s1600/S%25CC%25A7EFTALI%25CC%2587LI%25CC%2587%2BI%25CC%2587CE%2BTEA%2BLOGOLU.jpg",
yemek:"ŞEFTALİLİ SOĞUK ÇAY (ICE TEA)",
tarif:"Geçen hafta pazardan muhteşem şeftaliler aldım. Şeftalilerle ne yapsam diye düşünürken şeftali marmelatı yaptım. Marmelatı çok beğendim ve kitabıma sakladım. Şeftalilerle blogum için ne yapsam diye düşünmeye devam ederken aklıma soğuk çay yapmak geldi. Soğuk çaylar arasında en sevdiğim şeftalili olandır. Limonlusu, mangolusu birçok  çeşidi yapılmış olsa da bence en güzeli şeftalili olanı.




Buzlu çay yapmak aslında çok kolay, tüm tarif, çayı demledikten sonra istediğin meyveyi ekleyip, karıştırdıktan sonra şeker ve buz ilave etmek. Ama küçük bir detay, çayı demlemek bence çok önemli. Çayı demlerken 60 dereceyi aşmamış su ile demlemek ve demledikten sonra da kaynama işlemini sonlandırmak çok önemli. Bu detaylara dikkat ederseniz muhteşem bir çay demlemiş olursunuz. Biraz da şeftali eklerseniz yaz sıcakları için harika bir alternatif olur.

ŞEFTALİLİ  ICE TEA TARİFİ

- 2 kişilik

Malzemeler
4 poşet yellow label çay (14 gram ay)
2 su bardağı sıcak su
1/3 su bardağı toz şeker
1 adet büyük şeftali
Yapılışı
Çayı ve şekeri orta boy bir çaydanlıgın ust kısmına koyuyoruz.Suyu ısıtıp çayın ve sekerin üzerine dökerek 3 dakika demliyoruz. (suyu kesinlikle kaynama noktasına getirmiyoruz)
Demlediğimiz çayı süzüp orta boy cam bir kaba koyuyoruz. şeftaliyi soyup çekirdeğini çıkartıp sıkarak çaya ilave ediyoruz(şeftaliyi elimizle çıkıp sıktığımız şeftalileride karışıma ilave ediyoruz) 1 saat dinlendiriyoruz.
Dınlenme işleminden sonra bulanıklıgı engellemek tel süzgecin üzerine tülbent serip karışımımız tülbente döküp 10 dakika süzüyoruz. En son tülbentimizi hafifçe sıkıp posasını atıyoruz.
Bol buz ile servis ediyoruz."
},
{
url:"http://4.bp.blogspot.com/-w_smNld2jPw/Va1IdZYhlTI/AAAAAAAACyc/XlLC_cY6EDA/s1600/VANI%25CC%2587LYALI%2BLI%25CC%2587MONOTA%2BLOGOLU.jpg",
yemek:"VANİLYALI LİMONATA",
tarif:"Limonata denince benim aklıma ağzımda acı bir tat bırakan ve midemin yanmasına sebep olan kötü limonatalar gelir.Kötü limonata deneyimlerimden sonra artık kendi ağız tadıma uygun bir limonata yapmanın zamanı gelmişti. Limonatanın asla acı olmasını istemediğim için limon seçiminin çok önemli olduğunu düşünüyorum. Limon seçiminin ardından ise, şeker ve su oranı limonatanın en temel belirleyicileri.
Çileklisi, ahududulusu, elmalısı derken çeşitleri son zamanlarda bir hayli artan limonatalara ben de kendi yorumumu  katmaya karar verdim. Bunun için bol sulu ve ince kabuklu yumuşak limonları seçtim. Kabukları kalın ve çok sert olan limonların su oranları çok az ve suları da çok acı oluyor. Limonların suyunu sıktıktan sonra vanilya ve şekerle limon ve portakal kabuklarını 2-3 dakika ovup üzerine suyunu ilave ettim.  Limonatanın berrak olabilmesi için şeker iyice eridikten sonra tülbentle süzdüm.


Vanilyalı limonatanın yapımı hem kolay hem de yaz ayları için serinletici ve lezzetli bir alternatif.

VANİLYALI LİMONATA TARİFİ

- 1 litre limonata için

Malzemeler
5-6 adet limonun suyu (1 su bardağı limon suyu)
1 adet portakalın suyu
1 adet lime suyu (opsiyonel)
3/4 su bardağı toz şeker
1 adet vanilya çubuğu
3 su bardağı su 
Yapılışı
Bir portakalın kabukları rendelenip orta boy cam bir kaba konur.
Limon, portakal ve lime ortadan ikiye bölünerek sıkılır ve suları çıkartılır. Çıkan meyve suları orta boy bir kaba konur. Limon, portakal ve lime  kabukları  cam kaba konularak üzerine şeker ilave edilir.
Vanilya çubuğumuzu ortadan kesip içindeki özü ile birlikte şekerli karışıma ilave edilir. Kabukları ve şekeri elimizle 1-2 dakika hafifçe yoğuruyoruz.
Kabukların üzerine meyve suyumuzu ve 3 su bardağı suyumuzu ilave edip şeker eriyene kadar 3 dakika karıştırıyoruz.
Çok ince tel süzgeç veya tülbent kullanarak karışımımızı süzüyoruz. Bu işlemi limonatamızın berrak olması ve limon posasının limonatanın içinde kalıp acılık vermemesi için yapıyoruz. Karışımı süzdükten sonra vanilya çubuğumuzu alıp süzdüğümüz limonatanın içine atıyoruz. 
Süzülen limonatayı 2 hafta buzdolabında ağzı kapalı bir şişede saklayabilirsiniz. Servis ederken buz ile servis etmenizi tavsiye ederim.
"
},
{
url:"http://4.bp.blogspot.com/-RUyR3gAq04s/VQwaenrbYgI/AAAAAAAACCA/-ap0QTqHohg/s1600/IMG_3835.JPG",
yemek:"Sıcak Çikolata",
tarif:"Guatemale'daki Rip Azul arkeolojik bölgesinde yer alan , erken klasik döneme (460-480 ) ait bir Maya mezarında ; üzerinde Maya diliyle kakao yazan ve çikolata içeceğinin kalıntılarını içeren bir kap bulunmuş. 
Mayalar , soğuk olarak servis ettikleri çikolata  içeceğini yapmak için kakao tohumlarını toz haline getirip su , mısır unu , kırmızı biber ve diğer malzemelerle karıştırıyorlarmış. Sonrasında bu içeceği , köpürünceye kadar bir fincandan bir kaba aktarırlarmış. Bu içecek , sınıf farkı gözetilmeksizin tüm Maya halkının ortak içeceği konumundaymış.


Sanırım sıcak çikolata içmek için hep kış olmasını isteyebilirim. Yaz aylarını çok sevmeyen biri olarak dışarıda üşüyüp evde sıcak çikolata ile ısınmayı seven bir insanım. 
2000 yıllık tarihi olan  bir içeceğin  günümüzde insanlar tarafında büyük ilgisini  hiç kaybetmeden tüketilmeye devam etmesi çikolatanın  bir çok insana hitap etmesinden kaynaklanmakta sanırım. 
Birçok restoranda , kafede  sıcak  çikolata  servisi  yapılmakta  ancak bunlar genellikle toz ve  su ile  yapılan sıcak  çikolatalar. Bu tip  sıcak  çikolatalar  bana çok  fazla  keyif  vermemekte. Bence  sıcak  çikolatada  gerçek çikolata  ve süt  tadını  almak  çok  önemli. Çikolata  tadı olmadığında  sıradan  kakaolu  bir  içeceğe dönüşmekte.
Pierre  Herme'nin  sıcak  çikolata  tarifi sanki  benim  için  yazılmış , ilk  denediğimde  bir daha asla  farklı  bir  sıcak  çikolata içemeyeceğimi  düşündüm  ve tarifi  hemen  sizinle  paylaşmak için  çalışmaya başladım. Tarifteki oranları kendi  ağız tadıma göre  bir miktar değiştirdim , daha az  şeker tadı ile  çikolata daha ön planda oldu bence.

Tarif : Chocolate Desserts by Pierre Herme kitabından adapte edilmiştir.

SICAK  ÇİKOLATA  TARİFİ
Malzemeler :
540 ml süt (2 su bardağı + 1/4 su bardağı )
115  gram  bitter çikolata
40 gram  toz şeker (3 yemek kaşığı )
Yapılışı :
Çikolatayı  benmari  usulu ( küçük  bir  tencereye  iki  parmak  su  koyup  üzerine  cam  veya  metal  bir kase  oturtup  pişirme)  eritiyoruz.
Sütü   küçük  bir tencerede ısıtıp bir kenara alıyoruz.
Şekeri  orta boy  bir tencerede ısıtıp hafifçe karamelize  edip  üzerine yavaşça süt  döküp  karıştırıyoruz. (Sütü karışımını hızlı dökersek seker donup sertleşir ve eritmemiz  çok zor olur.) Süt karışımını yavaş yavaş ilave edip çok yavaş ateşte sekerle karıştırıyoruz. 
Şeker tamamen kaybolunca karışımı ateşten alıp eriyen çikolatayı ekleyip karışımı güzelce homojen hale getirip servis ediyoruz."
},
{
url:"http://1.bp.blogspot.com/-Da6fiU9R_rs/VTomIl9w-mI/AAAAAAAACZg/9AzQhAYc2Zc/s1600/CLEMENTI%CC%87NE%2BSURUBU%2BLOGOLU.jpg",
yemek:"Clementine Şurubu",
tarif:"Clementinden bir önceki yazımda bahsetmiştim. Clementin'in tarihi 19. y.y sonlarına dayanmakta. Kuzey Afrika da ortaya çıkan bu çeşit Cezayirli bir papazın , papaz clement'in portakalı mandalinaya aşılaması sonucunda ortaya çıkan bir çeşit mandalina. İsim babasıda tabiki papaz clement.



Bu mandalina ile tavuk yemeğinden cheseecake e kadar her şeyi yapmayı denedim. Güzel sonuçlar elde etim. Bugün sizinle hiç kaynatılmadan hazırlanan çok özel ve çok uzun süre bozulmadan saklanabilen bir şurup tarifini paylaşmak istiyorum. Bu şurubun en büyük özelliği şekerin zamana yayılarak mandalina suyuyla karışımını sağlamaktır. Karışım hiç ısıya maruz kalmadan 24  saat içinde tüm şeker  kaybolana kadar arada karıştırılarak oluşturulmakta. Karışım hazır olduğunda çok yoğun bir lezzet  elde edilmekte ve servis edilirken su ve buz ilave edilmekte. Şurubun yapım aşamasında şekerin tam olarak erimesi sağlanmaz ise şurup şişede beklerken şekeri dibe çökebilir ve bu şurubun kıvamının bozulmasına neden olabilir. Şekerin tamamen erimesi karışım için çok önemli. Bütün bu mevsimde bu şurubu hazırlayıp tüm kış buzdolabınızda bozulmadan saklayıp canınız istediğinde sulandırıp içebilirsiniz.

Sadece 2 malzeme kullanarak bu denli  büyük bir lezzet elde etmek bence çok güzel. Bu şurubu clementin dışındaki diğer narenciyelerle de deneyebilirsiniz. Portakal veya farklı mandalina çeşitleri ile de güzel sonuçlar alabilirsiniz.

CLEMENTİNE  ŞURUBU  TARİFİ

1,5 litre şurup için 

Malzemeler:
1 kilogram clementin
1/2 kilogram toz şeker
Yapılışı:
Mandalinalarımızı güzelce yıkayıp ortadan ikiye bölüyoruz. 
İkiye böldüğümüz mandalinaların suları sıkıp orta boy bir tencereye posaları ile birlikte döküyoruz.
Şekerimizi mandalina suyumuzun içine döküp güzelce karıştırıyoruz. Karışımı şişeye doldurup ağzını sıkıca kapatıyoruz.
İlk  3  saat  , saat başı karışımımızı çalkalıyoruz. Daha sonra aklımıza geldikçe karıştırıyoruz. (Çalkalama işlemini şekerin homojen olarak karışmasını ve dipte birikmesini önlemek amacı ile yapılmakta)
24 saat sonra karışımı buzdolabına koyuyoruz.
Şurubu  servis ederken şurup ve  sudan eşit miktarlarda koyup bir miktarda  buz ekleyip güzelce karıştırıp servis ediyoruz."
},
{
url:"http://3.bp.blogspot.com/-Uxpu6LNQiF4/VbSY-q7ensI/AAAAAAAACzc/LjrrB68_c3E/s1600/SOG%25CC%2586UK%2BKAHVE%2BLOGOLU.jpg",
yemek:"SOĞUK KAHVE",
tarif:"Yaz sıcaklarından o kadar bunaldım ki bir sürü dondurma tarifi deneyip sizlerle paylaştım. Dondurmaya alternatif hem serinletici hemde hafif bir tarif arayışındayken soğuk kahve yapmaya karar verdim. Buz gibi bir kahve sıcak bir günde serinlemek için güzel bir alternatif. Hem serinletici hemde hafif. Ben kahvemi şeker ilavesiz yaptım, siz isterseniz kahveyi dondurmadan önce şeker ilave edebilirsiniz.




Kahve olarakta sumatra çekirdeklerinden faydalandım, aslında kahve cinside size kalmış, güzel bir espresso yaptıktan sonra kahvenizi dondurup üzerine süt ilave ederek tüketebilirsiniz.

Tarif : Tuba Yarluğ Kasaıp' ın tarifinden ilham alınmıştır

SOĞUK KAHVE TARİFİ

- 2 Kişilik

Malzemeler
4 çorba kaşığı sumatra kahve (espresso olarak çekilmiş)
1,5 su bardağı su 
1,5 su bardağı soğuk süt
Yapılışı
Öncelikle buz kalıbı hazırlanır. Kalıp olarak istediğiniz şekil ve boyutta kalıp tercih edebilirsiniz.(ben orta boy buz küpleri elde etmek için orta boy bir kalıp tercih ettim)
Eğer espresso çaydanlığınız var ise kahvenizi espresso çaydanlığında demleyebilirsiniz. Espresso makinanız yok ise kahve ve 1,5 su bardağı kaynar suyu karıştırıp derin bir sürahide 10 dakika kahve çökene kadar demledikten sonra kahveyi buz kalıplarınıza döküp dondurabilirsiniz. 
Kahvemiz en az 2 saat buzlukta donup buz haline geldikten sonra su bardağımıza 3-4 adet buzumuzun büyüklüğüne göre kahve buzlarımızda koyup üzerine 3/4 su bardağı soğuk süt ekleyerek servis ediyoruz. (Kahve yavaş yavaş eriyerek sütle birleşmekte ve muhteşem bir lezzet oluşmakta)"
}
],
makarnalar:
[
{
url:"https://2.bp.blogspot.com/-1DV3toA25S4/VrIMUoIRmfI/AAAAAAAADNs/R2AhLlQD2JQ/s1600/PEYNI%25CC%2587RLI%25CC%2587%2BMAKARNA%2BLOGOLU%2B.jpg",
yemek:"Peynirli Makarna",
tarif:"Buzdolabında kalan ufak tefek peynir parçalarını tüketmek ve buzdolabında düzen sağlamak için annemim her zaman yaptığı peynirli makarna. Evde olan peynirleri süt ve tereyağı ile birleştirip biraz fırına atıp servis ettiği, tadı muhteşem yapımı çok basit peynirli makarna.

Aslında her evde yapılan fakat her evin kendi peynirlerine göre uyarladığı bir tarif bu. İçinde bir miktar kaşar peynirin olmassa olmaz olduğu, süt ve tereyağı ile güzel bir kıvam oluşturulan, her yaştan insanın severek tükettiği lezzetli bir yemek.

Yapımı basit olduğu için sunumunun biraz daha iddialı olması istedim.

Aslında benim gibi makarna severler için çok pratik bir yemek. Makarnayı haşlarken peynirli sosumuzu hazırlayıp daha sonra hepsini birbiri ile birleştirip fırını atıp muhteşem bir yemek hazırlamak çok kolay.

PEYNİRLİ  MAKARNA  TARİFİ

- 5 kişilik

Malzemeler
45 gram tereyağı
2 çorba kaşığı un
2 su bardağı süt
120 gram eski kaşar
120 gram cheddar peyniri
2 çorba kaşığı parmesan rendesi
1 paket bukleli makarna (500 gram)
2 litre kaynar su 
Yapılışı
Büyük bir tencerede suyumuzu kaynatıyoruz.
Ora boy bir tencereye tereyağı konup orta ateşte eritilir.
Eriyen tereyağına unun yarısı ilave edilip tel çırpıcı ile hafifçe karıştırdıktan sonra kalan unda ilave edilip kısa süre (30 saniye) tel çırpıcı ile un ve tereyağı kavrulur.
Kavrulan karışıma süt ilave edilip tel çırpıcı ile karıştırarak sütü kaynama noktasına getiriyoruz.
Süt kaynama noktasına geldiğinde peynirlerimizi ilave edip karıştırmaya devam ediyoruz.
Bu işlemler sırasında kaynayan suyumuza makarnamızı atıp 7 dakika biraz diri kalacak şekilde pişiriyoruz.
Makarna pişerken peynirli sosumuzu yavaş ateşte arada karıştırarak pişirmeye devam ediyoruz. Peynirli sosumuzu karıştırmaz isek dibi tutup sosumuz bozulabilir. 
Haşlanan makarnamızı süzüp sos tenceremize dökerek sosumuzla güzelce karıştırıyoruz.
Bu işlemde sonra isterseniz makarnamızı bu şekilde servis ediyoruz isterseniz de fırına girebilen bir kaba yayıp fırında 200 derecede 10 dakika üzeri kızarana kadar pişirip servis edebiliriz.
İsterseniz makarnanızı hazırlayıp fırın kabına koyduktan sonra buzdolabında saklayıp istediğiniz zaman fırında pişirebilirsiniz. İsterseniz porsiyonluk sufle kaplarına koyabilir ihtiyaç duyduğunuzda ısıtıp tüketebilirsiniz."
},
{
url:"http://4.bp.blogspot.com/-xiKPUtFdwPQ/VikJ5aEI1GI/AAAAAAAAC_w/3JTY3J8p5xY/s1600/MAYDANOZ%2BPESTOLU%2BMAKARNA%2BLOGOLU.jpg",
yemek:"Maydanoz Pestolu Makarna",
tarif:"Maydanozlu ve bademli pestoyu hazırladıktan sonra bu güzel sosla makarna yapmamak olmazdı. 25 ekim dünya makarna gününe özel olarak makarnamı hazırladım. Sosun makarnanın her noktasına nufuz etmesini ve her lokmada sosun tadını alabilmek için fusulli makarna tercih ettim.


Her lokmada aynı tadı alabilmek bence çok önemli. Birçok restoranda yapılan en büyük hata bence sosla makarnayı birbiriyle özdeşleştirmeden sosu sadece makarnanın üzerine koyarak getirmeleri. Sos ile makarna birbirine karıştırılıp beraber hafifçe pişirilmediğinde ben sosun tadına tam anlamıyla varamıyorum. Bu yüzden haşladığım makarna ile bir miktar makarna suyunu sosa ilave edip beraber pişirdikten sonra servis etmeyi tercih ediyorum.

MAYDANOZ PESTOLU MAKARNA

- 2 Kişilik

Malzemeler
200 gram fusulli makarna
4 yemek kaşığı maydanoz ve bademli pesto
2 çorba kaşığı parmesan
4-5 adet kırılmış badem
Yapılışı
Pesto büyük bir tavaya konup bekletilir. 
Makarna kaynayan suya atılıp 7-8 dakika pişirilir.
Pişen makarnanın suyundan 2 çorba kaşığı alınıp pestonun üzerine ilave edilir. Pişen makarna süzülüp sosun üzerine ilave edilir ve tava  orta ateşe alınır. Orta ateşte 2-3 dakika makarna ve sos özümseyene kadar karıştırılarak pişirilir.
Hazır olan makarna tabaklara servis edilir, üzerlerine parmesan ve badem serpilerek servis edilir."
},
{
url:"http://4.bp.blogspot.com/-CVq5N3QtTtU/Vc4YHaazMlI/AAAAAAAAC3Y/rUZ4xUysPp0/s1600/PATLICANLI%2BMAKARNA%2BLOGOLU.jpg",
yemek:"PATLICANLI MAKARNA",
tarif:"Makarnanın her türlüsünü çok severim. Peynirlisi, domateslisi, sebzelisi, deniz mahsüllüsü...

Peki ya patlıcanlısını hiç denediniz mi?
Arkadaşımın yapıp fotoğrafını gönderdiği patlıcanlı makarnayı gördükten sonra kendimi 2-3 haftadır sürekli patlıcanlı makarna hayal ederken buluyordum.


Hangi restorana gitsem menüde patlıcanlı makarna aramaya başladım. Geçen hafta sağlıklı yemekleriyle nam salmış bir restoranda aradığım patlıcanlı makarnayı buldum. Makarnanın sosu muhteşemdi fakat yanına koydukları keçi peynirini çok beğenmedim. Makarnayı hızlı hızlı yedikten sonra artık blogum için yapacağım patlıcanlı makarnanın nasıl olacağına karar vermiştim.


Patlıcan, domates, sarımsak ve biraz parmesan. Az malzeme ile muhteşem bir lezzet.

PATLICANLI MAKARNA TARİFİ

- 2 kişilik

Malzemeler
2 adet orta boy domates (1 su bardağı domates püresi)
6 çorba kaşığı zeytinyağ
1/2 adet orta boy patlıcan
2 diş sarımsak
200 gram Barilla Castellane makarna (penne makarnada kullanabilirsiniz)
2 çorba kaşığı parmesan rendesi
Yapılışı
Domatesler soyulup mutfak robotuna atılarak püre haline dönüştürülür. (1-2 dakika hızlı devirde çalıştırılarak)
Patlıcan alacalı olarak soyulur. Soyulan patlıcan 1-2 cm kalınlığında halkalar olarak kesilir ve her bir  önce ortadan ikiye daha sonra tekrar ortadan ikiye bölünür.
Ora boy bir tavaya zeytin yağı ve sarımsaklar konup orta ateşte 30-40 saniye pişirilir.
Patlıcanlar eklenir ve patlıcanların üzerin kızarana kadar 3-4 dakika hızlı ateşte karıştırılarak pişirilir.
En son domates püreside ilave edilip güzelce karıştırıldıktan sonra 1 dakika hızlı ateşte pişirilip sosumuzu yavaş ateşe alıyoruz. Tuzumuzu ve karabiberimi ilave edip yavaş ateşte 3 dakika pişirip sosumuzu ateşten alıyoruz.
Sosumuz piştikten sonra makarnamızı haşlıyoruz. Ben makarnamı kutusunda yazan pişirme talimatında 2 dakika eksik olarak pişirmeyi tercih ediyorum. Ancak siz makarnanızı istediğiniz miktarda pişirebilirsiniz. Haşlana makarnamızın suyunu süzüp makarnamızın üzerine ilave ederek sosumuzla beraber 1 dakika orta ateşte pişirip servis ediyoruz. Servis ederken üzerine parmesan serpiyoruz."
},
{
url:"http://3.bp.blogspot.com/-LqdsSkfdj_c/VQvjSTPfx4I/AAAAAAAAB7U/UkVNegLx5go/s1600/NOODLE.jpg",
yemek:"Sebzeli Ve Ekşili Noodle",
tarif:"İnstagramdaki isimlerini orjinal bulduğum için takip etmeye başladığım, takip ettikçe fotoğraflarına ve videolarına hayran kaldığım midyeüstüwasabi'nin geçen hafta paylaştığı noodle fotoğrafından sonra kendimi markette noodle ararken buldum. Fazla vakit kaybetmeden denemelere başladım. Aslında yapımı çok basit, içine koymak istediğiniz malzemeler ise sizin zevkinize kalmış. Ben bol ekşili ve acılı, içinde bol sebzenin olduğu bir tarif oluşturmak istedim. Hayalimde ekşili tadın sebzeye ve noodle'a geçtiği bir lezzet vardı.

Ekşili tadı vermek için, Antakya'da dolma yaparken eklenen nar ekşisi ve kuru nane kullandım. Nar ekşisi yemeğin suyu ile piştiğinde içmeye doyamayacağınız muhteşem bir lezzet ortaya çıkıyor.

Noodle'a ekleyeceğiniz biraz kuru nane, acı biber, sebze, asla vazgeçemeyeceğiniz bir lezzete dönüşüyor. Hem doyurucu, hem besleyici, hem de sağlıklı.


Bu yemekte en önemli püf nokta, kullandığımız sebzelerin hepsinin pişme süreleri farklı olduğu için hepsini aynı anda pişirmek yerine zor pişenden başlayarak en kolay pişen sebzeye doğru bir sıralama takip etmek.

SEBZELİ ve EKŞİLİ NOODLE

- 2 kişilik

Malzemeler
1 adet acı chili biber
1 adet orta boy kabak
1 adet orta boy havuç
1/2 adet orta boy beyaz soğan 
1 büyük yaprak lahana
50 gram brokoli (miktarı isteğe bağlı)
120 gram noodle 
1 tatlı kaşığı kuru nane
2 tatlı kaşığı nar ekşisi
2 çay kaşığı tuz
1 çorba kaşığı zeytin yağı
3 su bardağı kaynar su
Yapılışı
Chili biber 2mm kalınlığında halkalar halinde dilimlenir.
Kabağımızın kenarlarını keserek sadece dış yüzeyini kullanıyoruz. Kenarlarını kestikten sonra kabağımızı boylamasına ince ince kesiyoruz.
Havucumuzu boylamasına 4 parçaya kestikten sonra kabağımızı kestiğimiz gibi ince ince jülyen şekilde doğruyoruz.
Soğanımızda jülyen doğruyoruz.
Lahanamızı da havuçların boylarına uygun şekilde jülyen doğrayıp hazırlıyoruz.
Brokolimizi küçük küçük parçalara ayırıyoruz.
Wok tava alırı ve hızlı ateşte ısıtılır. (wok tavanız yoksa yanmaz teflon tavada kullanabilirsiniz)
Isınan tavamıza zeytin yağımızı ekleyip 30 saniye beklenir ve chili biberler eklenir.
Önce biberlerimizi atıp 30 saniye pişirdikten sonra havuçlarımızı ilave ediyoruz. Havuçlarımızı 1,5 dakika sürekli karıştırarak pişirdikten sonra soğanlarımızı ilave edip 1 dakika daha pişiriyoruz.
Kabaklarımızda ilave edip 2 dakika daha sürekli karıştırarak pişirdikten sonra lahanalarımızı ilave ediyoruz. Lahanamızı ekledikten sonra 30 saniye daha pişirdikten sonra kaynar suyumuzu ekliyoruz.
Kaynar suyu ekledikten sonra noodlelarımızıda ilave edip 4-5 dakika orta ateşte pişiriyoruz. Noodlelarla beraber tuzumuzu, nar ekşimizi ve kuru nanemizde ilave diyoruz. 
5 dakikanın sonunda brokolilerimizi ilave edip 1 dakika daha pişirdikten sonra servis ediyoruz."
},
{
url:"http://3.bp.blogspot.com/-9_49XFHv5TI/VQv8lVLSy8I/AAAAAAAAB9E/ayKIR_YeM8A/s1600/IMG_1126.jpg",
yemek:"Mendilli Di Seta (Ipek Mendil)",
tarif:"Birkaç ay önce evde yapacak birşey bulamadığım bir pazar sabahı televizyon karşısına geçip denk geldiğim ilk yemek tarifi programını izlemeye başladım. İki İtalyan adam İtalyan'nın farklı yerlerini küçük arabalarıyla gezip kendilerine göre tarifler yaratıyor ve daha sonra yaptıkları yemekleri yiyorlar ve çok ta sempatik görünüyorlardı. Program o kadar akıcıydı ki zamanın nasıl geçtiğini bile anlayamadım. Program bittikten sonra içimde farklı bölümlerini izlemek için dayanılmaz bir istek duydum.
Bilgisayarımı açıp '' Two Greedy Italians '' diye arama yaptığımda karşıma yüzlerce video çıktı. Hepsini izlemek için can atarken gördüğüm ilk videoyu izlemeye başladım ve o programda da  bugün sizlerle paylaştığım, hayatımda gördüğüm en basit ve lezzetli makarna tarifini öğrenmiş oldum. Program bittikten  sonra kendimi mutfakta buldum ama tarifi hemen deneyemedim, evde taze fesleğen yoktu.  Tarifi hemen uygulayamasamda bir türlü aklımda çıkaramadım. Altı dakika gibi kısa bir sürede taze makarna yapmak bence mükemmel bir deneyim. Antakyada büyük yapraklı taze fesleğen bulamadığım için taze fesleğenlerim Adanadan gelir gelmez denemelere başladım. Tarif o kadar güzeldi ki tek bir deneme bile mükemmel sonuca ulaşmamı sağladı.
Tarifte makarna taze olarak yapılıyor ve makarna hamuru yapılırken taptaze bir pesto sos hazırlanıyor. Her şey taze ve çok lezzetli. Makarna hamuru sadece yumurta ile yapıldığı için biraz sert ve açması zor olsa da verdiğiniz emeğe fazlasıyla değen bir hamur elde ediliyor.
'İpek mendil' adı da makarna hamurunun kesilme biçiminden geliyor. Makarna hamuru mendil boyutlarında kesilip o şekilde haşlanıyor.

Tarif: Gennaro Contaldo & Antonio Carlucci


MENDİLLİ Dİ SETA (İPEK MENDİL) TARİFİ

4 KİŞİLİK

Malzemeler 
1 demet Fesleğen (25 gram)
2 yemek kaşığı Çam fıstığı (18 gram )
80 gram rendelenmiş parmesan
4 yemek kaşığı zeytin yağı 
1 çay kaşığı okyanus tuz 
3 diş sarımsak 
250 gram un 
1 yumurta + 3 yumurtanın sarısı
Yapılışı 
Un orta boy bir tepsiye veya mermer bir yüzeye dökülüp ortası havuz gibi açılır. İçene yumurtalar konur ve yavaş yavaş havuzun kenarları delinmeden karıştırılır. Ortadaki sıvı kıvam katılaştıkça kenardaki un yavaş yavaş eklenerek hamur haline gelene kadar yoğurulur.
Yoğurulan hamur 4 e bölünüp oklava ile ince bir mendil kalınlığında olana kadar açılır.(Makarna hamuru açma aparatınız varsa kullanabilirsiniz. En ince derecede hamuru açmak önemli)
Hamur göz kararı , avuç büyüklüğünde kareler olacak şekilde elle kesilir. 
Orta boy bir tencere yarısına kadar su doldurulup hızlı ateşe konur.
Sarımsaklar soyulur. Soyulan sarımsaklar bıçak yardımı ile hafifçe ezilir.( bıçak yan çevirilip sarımsağın üstünde bastırılır)
Fesleğen havana konur , 1 dakika kadar dövülen fesleğene hafifçe ezdiğimiz sarımsaklar ve bir çay kaşığı okyanus tuzu ilave edilerek 1 dakika daha dövülür. 
Karışıma çam fıstıklarıda eklenip 1 dakika daha dövülür.
Havandaki karışıma parmesanın yarısı ve  zeytinyağı ilave edilip 1 dakika daha pesto sos kremamsı bir kıvam alana kadar dövülür.
Hazırlanan pesto sos orta boy bir tavaya alınır.
Kaynayan suya hamur parçaları atılıp 2 dakika haşlanır.
Makarna pişerken pesto sos orta ateşe alınıp haşlanan makarna suyundan 3 yemek kaşığı pesto sosa eklenir ve güzelce karıştırılır.
Pişen makarna hamuru tavaya alınıp pesto sosla güzelce özümsemesi için 1-2 dakika tavada karıştırılır.
Servis etmeden önce üzerine parmesan ilave edilir."
},
{
url:"http://3.bp.blogspot.com/-KTtVU9Dk4SI/VQws3NmMCdI/AAAAAAAACGE/uLxmTphLjhs/s1600/IMG_2242.jpg",
yemek:"Sebzeli Makarna",
tarif:"Makarna denince aklıma kepekli spagetti geleceğini hiç düşünmezdim. Spagetti dediğin buğdayın en değerli bölümünden yapılır. Altın sarısı rengine alışık olduğum makarnanın kepekli olanının rengi daha koyu olsa da  tadı klasik makarnaları aratmamakta. Kepekli makarnanın daha sert bir hamuru var ve aldente pişirdiğinizde hafif dişinize geliyor. Kepekli makarna diyet yapan makarna severler için çok güzel bir alternatif.
Daha önce sizlerle paylaştığım sandviç tarifimde kullandığım sebze pişirme yöntemini kullandım. Kabağı ve havucu soyma aleti ile tıraşlayıp çeşitli baharatlar ve zeytin yağı ile zenginleştirdikten sonra fırında 10 dakika pişirip makarama ekledim.

Makarnanın çok kuru olmaması için bir miktar krema ilave ettim ama diyet yapıyorsanız krema yerine süt koyarak çok güzel sonuç alabilirsiniz. Makarna lezzetini sebzenin baharatlarından ve parmesan peynirinden almakta. Makarnayı sadece haşlayıp sebzelerle buluşturmak yeterli. 20 dakikada mucize bir lezzet elde etmeniz hiçte zor değil.

SEBZELİ  MAKARNA  TARİFİ

-3 kişilik

Malzemeler 
1 paket kepekli makarna (300 gram )
1 kutu krema (200 ml) (kream yerine 150 ml süt kullanabilirsiniz)
100 gram parmesan peyniri
6 adet orta boy kabak
2 adet orta boy havuç
4 çay kaşığı toz kırmızı biber
3 çay kaşığı kara biber
4 çay kaşığı tuz
2 çorba kaşığı kuru kekik (elimizle ufalıyoruz)
Yapılışı 
Fırınımızı  200 derecede çalıştırıyoruz.
Fırın tepsimize yağlı kağıt serip hazır hale  getiriyoruz.
Kabakları  yukarıdan aşağı doğru tıraşlıyoruz. Kabağımızın iç kısımlarını kullanmıyoruz ve her taraftan sadece iki defa tıraşlama yapıyoruz. Yani kabağın tüm yüzeyi sadece  iki  defa  soyulmuş oluyor  ve sadece  bu soyulan kısımları kullanıyoruz.
Havucumuzu  tıraşlama aleti  ile  güzelce  kesip  kabaklarla  beraber  karıştırıyoruz. Üzerine  1 kaşık  zeytin  yağını  ekleyip  yağlı  kağıt  serdiğimiz  tepsimize  karışımı  çok  bastırmadan serper gibi  yerleştiriyoruz.
200 derecede  10-12  dakika  pişiriyoruz.
Bu sürede makarnamızı haşlamaya başlıyoruz ve 8 dakika makarnamızı haşlıyoruz.
Orta boy bir tavada kremamızı kaynama noktasına getirip haşlanan makarnaları kremaya ilave edip 3 dakika pişirip altını kapatıyoruz ve fırında pişen sebzelerimizi ilave ediyoruz. (krema yerine süt kullanıyorsanız aynı işlemleri sadece süt kullanarak uyguluyoruz)
Güzelce karıştırıp servis tabaklarımızı makarnalarımızı koyduktan sonra rendelenmiş parmesan peynirimizi üzerlerine döküp servis ediyoruz."
},
{
url:"http://4.bp.blogspot.com/-I5d1EOEBOZM/VTofCA3XlqI/AAAAAAAACY8/BApGPR7QSJg/s1600/SPAGETTI%CC%87%2BCACAI%CC%87%2BPEPE%2BLOGOLU.jpg",
yemek:"Spaghetti Cacio E Pepe",
tarif:"Spaghetti Cacio e Pepe. Kara biberli ve peynirli makarna. Sadece bunlarla makarna olurmu demeyin. Bunların dışında makarnanın birleştiricisi makarna suyu , zeytin yağı ve tuz. Bu malzemelerle  güzel bir yemek ortaya  çıkartmak  çok zor  görünse de  tarifi  deneyince de  bu tariften  vazgeçmekte  çok zor.

Tarif  Mario Batali'ye  ait. Tarifte  makarna  piştikten sonra hazırlık aşamasında zeytin yağının tavada ısıtılıp kullanılması önerilmekte ama ben zeytin yağının ısıtılmasından pek hoşlanmıyorum ve bence  zeytin yağı ısıtılınca tadını kaybetmeye başlıyor. Makarnayı  haşlarken bol miktarda  su kullanmak makarnalarınızın birbirine yapışmasını engellemenize yardım edecektir.  Makarnayı haşlarken  makarna suyuna makarnaların yapışmasını engellemek için eklenen zeytin yağının yapışma  üzerinde  hiç bir etkisi yokken makarna  piştikten sonra sosun makarnaya yapışmasını engellemekte. Bol su ve bir miktar tuz  haşlama suyu için bence yeterli.


Spaghettileri 7-8 dakika  haşlayıp al dante denen kıvamda biraz dişe  gelecek şekilde haşlıyoruz. Sosu hazırlarken ekleyeceğimiz makarna suyu makarnanın  tam kıvamında  pişmesini sağlamakta. Fazla haşlarsanız makarnanız lapa olabilir. Kullandığınız  makarnanın  arkasında yazan  pişirme  talimatında  yazan pişirme süresinde 2 dakika  daha  az  haşlarsanız  al dente kıvamında  makarna   elde  edebilirsiniz. Makarnaları  suya atmadan  önce  suyun ısısının minimum  düzeyde  düşmesi için su fokurdayana dek makarnaları  suya atmıyoruz.

Makarnanın  hazırlanmaya  başlamasında  servisine  kadar  geçen  süre  20-25  dakikadan fazla  değil  ve  yapımı  çok  pratik. Makarnaya  bakış  açınızı  değiştirebilecek  bir  tarif  ve kullanılan  malzemelerin  oranlarını  kendi  zevkinize  göre  ayarlayabilirsiniz. 

Son bir dip not vermek istiyorum , toz parmesanlar yerine kalıp olanlardan kullanmanızı tavsiye ederim çünkü toz parmesanların hem tatları yeterince iyi değil hemde fiyat olarak karşılaştırınca kalıp olanlara göre çok daha pahalı.

Tarif : http://www.mariobatali.com/recipes/bavette-cacio-e-pepe/ adresinden alınmıştır.

Malzemeler :
500  gram  spaghetti
3 çorba kaşığı zeytin yağı
6 çorba kaşığı çok ince rendelenmiş parmesan peyniri
1 su bardağı  haşlama suyu
3 çay kaşığı  çok ince çekilmiş toz karabiber
2 çay kaşığı tuz
Yapılışı :
5 litre suyu ateşe  koyup kaynayana kadar parmesanlarımızı rendeliyoruz.
Kaynayan suya spaghettilerimizi atıp 7  dakika  pişiriyoruz. Süzmeden önce 1 su bardağı haşlama suyu ayırıyoruz.
Makarnamızın süzdükten sonra aynı tencereye  zeytin yağı makarna haşlama suyu karabiber ve 5 çorba kaşığı parmesanızı koyup hafifçe karıştırıp servis  tabaklarımıza bölüştürüp üzerine ayırdığımızı 1 çorba kaşığı parmesan peynirimizi  serpip  servis ediyoruz."
},
{
url:"http://4.bp.blogspot.com/-rw0VJsBea_E/VTontbOpgTI/AAAAAAAACZs/lFcuWfbGm-w/s1600/DOMATESLI%CC%87%2BMAKARNA%2BLOGOLU.jpg",
yemek:"Domatesli Makarna",
tarif:"Üniversiteye gidip yalnız yaşayan her öğrencinin ilk yaptığı yemeklerden biri makarnadır. Evdeki malzemeye, makarnayı yapanın hayal gücüne göre kimi sade, kimi kıymalı yapar kimi de benim yaptığım gibi bol domatesli. İlk denemelerde hüsran  yaşanır ama  yıllar geçtikçe yeni lezzetler doğar ve pişirenin damak zevkine göre tarifler  ortaya çıkar. 
Ben de öğrencilik yıllarımda lezzetli ve yapımı kolay olan bu tarifi geliştirdim.  Belki bu yazıyı okuduklarında  biz de bu  tarifi yapıyoruz sen nereden  geliştirdin diyenler olabilir. Olursa  da  bu  çok  normal, çünkü 3-4  malzeme  ve biraz pişirme sitiliyle güzel  sonuçlar ortaya çıkıyor. Burada  temel  olan domates ve  yaz aylarında yetişenlerin lezzeti. Yazın bol sulu kocaman ve çekirdekli domateslerin  sosa kattığı aroma kışın serada yetişen domateslerle  karşılaştırılamayacak kadar iyi. Ben  bugün yerel  bir  çeşit  kullandım , hafif ekşimsi, rengi tam kırmızı  değil de, yeşil alacalı, kestiğinizde  suyu  heryere fışkıran, kahvaltıda  peynirle  beraber  yemeye başladığınızda peyniri bırakıp tek başına domates yiyebileceğiniz kadar güzel bu domates, Hatay'ın Samandağ'ı  yöresinde yetişen bir domates çeşidi. 


Samandağ ilçesi aslında acı biberi   ve  maydanozları ile ünlü bir  ilçe ,  domatesler sadece haziranda çıkıyor. Raf ömürleri çok fazla olmayan, 2-3 günde bozulan ve hemen  tüketilmesi  gereken bir domates çeşidi.  
Ben bu tarifi geçen yıl deneyip fotoğraflarını çekmiştim ama arada kaynamış ve blogumda  yayınlamamıştım. Fotoğrafları karıştırırken karşıma  çıktı ve  bu  enfes tarifi nasıl  paylaşmadım diye kendime kızdım.

Yazıyı okurken ben bu domatesleri  nereden bulacağım diyebilirsiniz, semt pazarlarında yerel domatesler bulunmakta  ve  her  yörede  buna  benzer  hafif  ekşi ve çok lezzetli olanları da bulunmakta. 
Bazı tüketiciler domatesler  şekilsiz  olunca  bunlar organik, çok  sağlıklı  diyebiliyorlar ancak bu domatesler organik  filan  değil, zaten  organiklik  şekilsizlik veya  tekdüze  olmayan değildir. Örneğin hepsi birbirinin kopyası gibi görünen chery domatesin de organiği olabilmekte.
Daha  fazla ürün elde edebilmek için  aşırı gübre  ve  ilaç  kullanıp, şekilsiz  tekdüze  görünmeyen domatesleri üreten bilinçsiz çiftçiler de  bunları  organik olarak satabilmekteler maalesef. Organik bir  ürünün gerçekten organik olup olmadığını  anlamak için dış görünüşüne veya  yüksek fiyatına kapılmayın, ürünün  organik  oluğunu iddia  eden  satıcının (satıcı büyük bir market zinciri de olabilir, pazardaki çiftçide ) ürünün  organik  olduğunu  belgeleyen sertifikasını isteyin.  
Mevsiminde alınan her sebze lezzetlidir, domateste olduğu gibi . Yemekleri yaparken bence buna dikkat etmek çok önemli. 

DOMATESLİ  MAKARNA  TARİFİ

- 4 kişilik 

Malzemeler :
3 büyük domates (1kilo gram) (kışın konserve domates kullanılabilir)
3 diş sarımsak
1 büyük kırmızı biber
3 çay kaşığı tuz
3 çay kaşığı karabiber
3 çay kaşığı toz kırmızı biber
400 gram spagetti
3 çorba kaşığı zeytinyağı
1/2 demet maydanoz (opsiyonel)
4 çorba kaşığı parmesan
Yapılışı :
Domateslerimizi  soyup  küçük  küpler  halinde  doğruyoruz.
Sarımsaklarımızı  da  soyup  ince  halkalar  halinde  doğruyoruz.
Biberimizin çok ince şekilde halka halka doğruyoruz.
Tavamıza  zeytinyağını , sarımsağı ve biberlerimizi koyup hızlı ateşte 2-3 dakika pişiriyoruz.
Domateslerimizi ilave edip önce hızlı ateşte 2-3 dakika pişirdikten sonra sosumuzu yavaş ateşe alıp 15 dakika  , arada karıştırarak pişiriyoruz.
15 dakika sonra  tuz , kara biber ve kırmızı toz biberimizi ekleyip karıştırdıktan sonra 2-3 dakika daha pişiriyoruz ve sosumuz hazır hale geliyor.
Maydanozlarımızı çok ince şekilde kıyıyoruz.
Parmesanımızı rendeleyip hazırlıyoruz.
Orta boy bir tencerede 3 litre suyu kaynama noktasına getiriyoruz. Kaynayan suya makaraları ilave edip makarnanın kendi pişirme talimatlarına göre en az 9 dakika pişiriyoruz.
Makarnalar pişerken 5. dakikada sosumuzun altını açıp makarna suyunda 2 kepçe  (1 su bardağı ) alıp sosumuza ilave ediyoruz. Sosla makarna suyu 3- 4 dakika pişirdikten sonra sosumuzu yavaş ateşe alıp , pişen makarnamızı sosa ilave edip  karıştırıyoruz. Sos ile makarna 1-2 dakika beraber yavaş ateşte piştikten sonra üzerine kıyılmış maydanozlarımızı ilave edip karıştırıyoruz ve ateşten alıp servise geçiyoruz.
Servis sırasında makarnamızı tabaklara koyduktan sonra üzerine parmesan ilave edip servis ediyoruz."
},
{
url:"http://4.bp.blogspot.com/-ve_MIPB64r0/VQxWf3wJcJI/AAAAAAAACKg/ShBZN40dc9s/s1600/IMG_7522.JPG",
yemek:"RAGU SOSLU MAKARNA TARİFİ",
tarif:"Üniversiteyi  kazanıp  ailesinden  uzakta  yaşamaya başlayan  her  öğrencinin  ilk  pişirdiği  yemek  genellikle  makarnadır  ve  ilk  pişirdiği  makarnada  genellikle  domates  soslu  olur. 

Domates sosu deyince akla çok lezzetli bir sos gelse de ilk denemelerde ya çok sabırsız davranıp domatesleri  yeterince  pişmesini  beklemeden  ateşten almışızdır  yada  o kadar  pişirmişizdir ki  artık  domatesler  salçaya  dönüşmüştür.


Aradan geçen yıllardan sonra güzel domates sosları yapmayı öğrendim ama yakın zamanda  izlediğim  Anthony BOURDAİN'in  NO  RESARVATİONS http://www.anthonybourdain.net/ programı  sanırım  benim  domates sosuna  bakışımı  değiştirdi  ve  benim  için  bir milat  oldu.  
Chef  Anthony  BOURDAİN  NAPOLİ'de bir  ailenin  evine  gidiyor  ve  onların  geleneksel  tarifi  olan Ragu  soslu  makarnanın  tadına bakıyor  ve  tadına  bakmadan  öncede  yapılışını  gösteriyor.

Sosun  yapılışına  baktığımda  sosun  bu kadar özel  olabileceğine  hiç  inanmamıştım.  Tarif  sadece  4  malzemeden  oluşmakta  ve  tüm  malzemeler  bir  tencereye  konuyor  ve  2-3  saat  kısık  ateşte  kendi  başına  pişmeye  bırakılıyor. ''Malzemeleri  koy , altını  aç  2  saat sonra  görüşürüz.'' Her  insan  bu  tip  pişirmeyi  sever  çünkü  başında  durmanıza  gerek  yok  ve  hiç yorulmadan  çok  rahatça  yapılabiliyor.  Sos  piştikten  sonra  yoğun  bir  kıvam  oluşuyor  ve  içindeki  etler  ayırılıyor  sos  makarnaya  dökülüp  üzerine  et parçaları  koyup  servis  ediliyor.  Chef  Anthony  sosu  çok  övdü  ve benimde  ağzım  sulandı  ve   tarifi  bir  an  önce denemeye  karar  verdim.



SONUÇ : HEMEN  MUTFAĞA  GİTMELİSİNİZ  BENCE

Malzemeler:
1/2 kg  dana  bonfile
4  diş  sarımsak 
1  çay  bardağı  zeytin  yağı 
1  kavanoz  domates  konservesi (ev  yapımı )(1 kg)
2 çay kasığı tuz 
2 çay kaşığı karabiber
 Yapılışı:
Yarım kilo  bonfilemizi  2  parmak  kalınlığında  olacak  şekilde  4  parçaya  bölüyoruz.
Orta  boy  döküm  veya  normal  bir  tencereye  zeytin  yağımızı  , etimizi , tuz , karabiber , sarımsağımızı  ve  en  son  ev  yapımı  konserve  domatesimizi  ekleyip  5  dakika  hızlı ateşe  sonrasında  en kısık  ateşe  koyuyoruz.
Unutkansanız  ve  yemeğinizi  yanmasını  istemiyorsanız  arada  tencerenizi  kontrol  edip  hafifçe  karıştırabilirsiniz. İki  buçuk saatin  sonunda  sosumuz  hazır  oluyor.
Makarnamızı  haşlıyoruz  üzerine  sosumuzu  döküp  bir  parçada  etimizi  yerleştirip  servis  ediyoruz. 

 Ev  Yapımı  Domates  Konservesi   

Malzemeler : (1 kavanoz için)
1,25 kg  domates 
3 lt su
1 çay kaşığı tuz
Yapılışı :
Büyük bir tencerede suyumuzu kaynatıyoruz.
Güzelce  yıkadığımız  domateslerimizin üzerlerine kolay soyulmaları için  iki  çizik atıyoruz  1  dakika  sıcak  suya  atıp  çıkartıyoruz.
Çıkan  domateslerimizi  suyun  altına  tutup  soğutuyoruz  ve  sonrasında hepsini  güzelce  soyuyoruz . Üst  kısımlarındaki  sert  bağlantı  yerlerini  kesip  atıyoruz.  Domateslerimizi  boyuna  göre  orta  boy  ise  4'e  bölüyoruz. (ben bursa  domatesi  kullandım  bu  domatesin  kuru  madde  oranı  daha  yüksek  olup  sanayi  domatesi  olarakta  geçmektedir.)
Doğranan  domateslerimizi   ateşe  alıp  3-4 dakika kaynatıyoruz  tuzumuzu ekleyip  kavanozumuza  dolduruyoruz."
},
{
url:"http://3.bp.blogspot.com/-RtmsSA0o32c/VbtejlRBG8I/AAAAAAAAC0A/DlFziqt3vhM/s1600/DOMATES%2BCORBASI%2BLOGOLU.jpg",
yemek:"DOMATES ÇORBASI",
tarif:"İki yıldır ne zaman güzel bir domates görsem aklıma domates çorbası yapma fikri düşer. Bunca zaman içinde yapacağım çorbanın fotoğraflarını bile nasıl çekeceğime  karar vermiştim ancak tarifi uygulamaya geçirmem iki yıl sürdü.

Sonunda tarifin başına geçtim. Domatesleri ortadan ikiye böldüm, 1 adet havucu da ortadan bölerek hafif zeytinyağı, tuz ve karabiber ilave edip fırın tepsisine dizdim. İçine 2-3 diş sarımsak ta ilave edip fırına attım.
Fırından çıkan domateslerin kabuklarını ayıklayıp orta boy bir tencereye koydum, sarımsağı ve havucu da ekleyip el blenderı ile pürüzsüz bir kıvama getirip üzerine bir miktar su ekleyerek orta ateşte 15 dakika daha pişirdikten sonra domates çorbam hazırdı.

DOMATES ÇORBASI TARİFİ

- 6 Kişilik

Malzemeler
1,5 kilogram domates
3 diş sarımsak
1 adet orta boy havuç
2 çorba kaşığı zeytinyağı
2 çay kaşığı tuz
2 çay kaşığı toz karabiber
3 su bardağı su
Yapılışı
Fırın 180 derecede çalıştırılır.
Domatesler yıkanıp ortadan ikiye bölünüp kabuk kısımları tepsiye gelecek şekilde tepsiye dizilir.
Havuç boylamasına ortadan ikiye bölünür, ortadan ikiye bölünen havuç parçaları boylamasına tekrar ikiye bölünerek tepsiye yerleştirilir.
En son sarımsaklarda ilave edilir. Tuz ve karabiberler serpildikten sonra zeytinyağıda domateslerin üzerine dökülerek fırına atılır.Fırında 45 dakika pişen domatesler fırından çıkartılır.
Fırından çıkan domatesler hafifçe soğuduktan sonra kabukları soyularak orta boy bir tencereye yerleştirilir. (domatesleri soyarken eğer domatesin orta kısımları çok sert ile o kısımları bıçak ile kesip atıyoruz)
Soyulan domateslerin üzerine havuç ve sarımsaklarda eklenerek el blendırı ile homojen bir karışım olana kadar püre yapıyoruz. Püremize 3 su bardağı suyumuzu ilave edip 15 dakika hızlı ateşte pişirip servis ediyoruz."
},
{
url:"http://1.bp.blogspot.com/-SZU4fp8Q8hA/VQwSuCL9Z3I/AAAAAAAACAg/ncEaCA2EViE/s1600/IMG_9498.JPG",
yemek:"Mercimek Çorbası Tarifi",
tarif:"Blogumdaki  50. tarif , benim  için  önemli  bir  sayı  ,  ilk  blog  yazmaya  başladığımda blog yazmanın  çok  basit  bir  iş olduğunu  ve  her  gün  bir  tarif  yükleyebileceğimi zannediyordum. Tabiki  hiç  düşündüğüm gibi  olmadı  ve   2  yılı  aşkın  süre  içinde  ancak  50. tarife gelebildim. Blog  yazmak  gerçekten  çok  zor  işmiş. Bir çok  işten  bile  zor  bence. Her  yayında  çıtayı biraz  yükseltmek  hiç  olmazsa  bir  önceki  tarifin  altında  kalmayacak , ilgi  çekecek  bir  tarif yazmak  gerekiyor. Son  zamanlara  yatıyorum  kalkıyorum  blogumu  düşünüyorum ,  ne yazsam ne  yayınlarsam  okurların  ilgisini  çeker  diye  düşünüyorum. Son  3  gündür  işe  başlarken düşündüğüm  her  gün  1  tarif  yayınlama  hayalini  gerçekleştiriyorum , güzel  geri  dönüşler gerçekleşiyor  ,  ilgi  artıyoru ,  sürekli  aktif  olmayı  sağlıyor. Sanırım  benim  için  blog  yazmak ilk  başlardaki  gibi  hobi  olmaktan  çıkıp  gerçek  bir  işe  dönüşecek. Belki  bunun  için  belli bir  süre  daha  var ama  ben  bundan  sonra  en  az  3  günde  1  tarif  yayınlamak  için  bol  bol çalışıyorum.


Bu  gün  blogumun   50. tarifi  ve  ilk  çorba  tarifini  sizlerle  paylaşmak  istiyorum. Her  evde  , her  çorbacıda  , her  esnaf  lokantasında  ,  hayatımızın  her  anında  ,  bazılarımızın  ilk  içtikleri çorba  mercimek  çorbası. Kimi zaman  bol  biberli  ,  kimi  zaman  bol  limonlu. Kimi  zaman yanında  kurutonla  kimi  zaman  yanında  hiç  bir şey  olmadan. Yanında  içinde  ne  olursa olsun mercimek  çorbası  hep  bizim  yanımızda.

Ben  çorbada  partikül  olmasını  sevmediğim  için  güzelce  süzüp  pürüzsüz    kıvamda  bir çorba  yaptım. Süzmek  sizin  tercihiniz  ve  zamanınıza  bağlı  ama  bence  süzünce  tadi  bile bir başka  oluyor. İçindeki  malzemeleri  el  blendrı  ile  güzelce  püre  yapıp malzemelerin içlerindeki  öz  suları  çorbaya  karıştırınca  çorba  tam  anlamıyla  bir  lezzet  patlamasına dönüşüyor  bence.

MERCİMEK  ÇORBASI  TARİFİ

- 6 kişilik
Malzemeler:
1  su  bardağı  kırmızı  mercimek
1  orta  boy  kuru  soğan
1  büyük  boy  havuç
3  yemek  kaşığı  zeytin  yağı
3  çay  kaşığı  toz  kimyon
3  çay  kaşığı  toz  kırmızı  biber + 2 çay  kaşığı toz  kırmızı  biber
5  su  bardağı  kaynar  su
4  çay  kaşığı  tuz
1  çorba  kaşığı tereyağı (sunum için)
Yapılışı:
Kırmızı  mercimeğimizi  güzelce  yıkayıp  suyunun  süzülmesi  için  kenara  bırakıyoruz.
Havucumuzu  ve  soğanımızı  küp  küp  doğruyoruz.
Büyük  boy  bir  tencereye  zeytin  yağımızı  ,  kırmızı  mercimeğimizi  , havucumuzu  ve soğanımızı  koyup  orta  ateşte  kavurmaya  başlıyoruz.
Mercimekler  sararana  kadar  kavuruyoruz. (6-7 dakika)
Mercimekler  sararınca  5  su  bardağı  kaynar  suyu  karışımımızın ekleyip  orta  ateşte  20  dakika  pişiriyoruz.
Daha  sonra  yavaş  ateşe  alıp  20  dakika  daha  pişirdikten  sonra  el  blendrını  çorbanın  içine  sokup  güzelce  tüm malzememizi  öğütüyoruz.( el  blendrınız  yok  ise  süzgeçte  eze  eze  aynı  işlemi  gerçekleştirebilirsiniz)
Çorbamızı  süzgeçten  geçirip  başka  bir  tencereye  döküyoruz. Kimyonumuzu  ,  tuzumuzu  ve  toz  biberimizi  ekleyip  10  dakika  orta  ateşte  pişirip  servise  hazır  hale  getiriyoruz.
Küçük  bir  tavada  tereyağımızı  eritip  üzerine  toz  biberi  ekleyip  1  dakika  ısıttıktan  sonra  servis  sırasında  çorbanın  üzerine  damlatıyoruz.
"
}
],
sos:
[
{
url:"http://2.bp.blogspot.com/-ckyhVt-W2RA/VQu_5a1dTgI/AAAAAAAAB3I/caoUcIJnY6o/s1600/IMG_2549.jpg",
yemek:"Zeytinyağlı Fasulye",
tarif:"Üniversiteye gidene kadar evde pirinç pilavı ve makarnadan başka yemek yapmamıştım. Üniversiteye başlayıp Ankara’ya taşındıktan sonra her öğrenci gibi sürekli fastfood, pide, döner gibi yemekler yedim. Ev yemekleri yapan bir restoran bulduğumda sanki altın madeni bulmuş gibi sevinsem de yemeklerin tadına baktığımda pek te mutlu olmuyordum. Bir gün okuldan eve giderken zeytinyağlı fasulye aklıma düştü, en sevdiğim yemeklerden olan zeytinyağlı fasulyeyi aylardır yememiştim. İnsanın canı zeytin yağlı fasulye ister mi demeyin, bazen en basit yemek bile sizin hayaliniz olabiliyor.


Tam da bu düşünceler içindeyken zeytinyağlı fasulye yapmaya karar verdim ve markete girdiğimde sebze reyonunda bir türlü fasulyeleri bulamadım. Reyon görevlisine taze fasulye yok mu diye sorduğumda beyefendi karşınızda duruyor dedi. Karsımda duran fasulye cinsini hayatımda hiç görmemiştim !Dev gibi, yassı, soluk yeşil renkte olan bana biraz garip görünüşlü gelen fasulyelerden ne miktarda almam gerektiğini pek bilemesemde yarım kilo aldım.
Hemen annemi arayıp fasulye yapmak için tarifi istedim ve tarifi dinlerken de fasulyelerin ayıklanması gerektiği gerçeği ile yüzleşmek zorunda kaldım. Fasulyelerin nasıl ayıklanacağına dair hiç bir fikrim yoktu. Eve gelip fasulyelerin kenarlarını keserek yaklaşık 1 saat ayıkladım. Yarım kilo fasulye 200 grama düşmüş olmalıydı. Ayıklama süreci bittikten sonra pişirme aşaması için tekrar annemi aradım. Annem yarım kilo fasulye senin için çok fazla olur diyordu ki ona ilk aldığımda yarım kiloydu şu an 200 grama düştü dedim. O an karşıdan gelen kahkaha sesi hala kulaklarımda. Soğanları küp küp kes, biraz kavur, fasulyeyi ekle, domates ilave et filan derken fasulye pişti. Bu arada tam 2 saat geçmiş ti ve açlıktan ölmek üzereydim. Hayatımda hiç sıcak zeytinyağlı fasulye yememiştim normalde fasulye buzdolabında güzelce soğumalıydı. Ne yapsam, soğumasını beklersem yemeği gecenin bir vakti yemem gerekecek, nasıl dayanırım derken iki saat emek verdikten sonra pes etmek olmaz diye düşündüm ve fasulyeyi buzdolabına koyup 1 saat daha beklemeye karar verdim. Bir saatin sonunda fasulyeyi buzdolabından çıkartıp ilk çatalı aldığımda artık aç kaldığım saatlerin etkisinden mi bilmiyorum ama tadı muhteşem geldi. Annemin yaptığı kadar iyi olmasa da ilk deneme için güzel bir başlangıç olmuştu. Mutfağa giriş serüvenim de böyle başlamış oldu.

ZEYTİNYAĞLI  FASULYE  TARİFİ

- 4 kişilik

Malzemeler

500 gram taze fasulye
1,5 su bardağı domates rendesi (kış ayları için konserve domates)
1 kesme şeker
1 çay kaşığı tuz
2 çorba kaşığı sızma zeytinyağı 
Yapılışı
Taze fasulyelerimizin uçlarını bıçakla kesip kenarlarındaki kılçıkları ayırıyoruz. İki ucada aynı işlemi uyguladıktan sonra fasulyemizi ortadan ikiye kırıp tekrar kenarlardaki kılçıkları ayıklıyoruz. Kılçıkları ayıkladıktan sonra fasulyeleri boylamasına ortadan ikiye bölüp pişmeye hazır hale getiriyoruz. (bu işlemler her fasulye için tekrarlanmakta)
Orta  boy bir tencereyi hazırlıyoruz. İçine zeytin yağımızı koyuyoruz.
Konserve domatesimizi mutfak robotunda geçirip püre haline getiriyoruz.
Soğanımızı soyup ikiye bölüyoruz. İkiye böldüğümüz soğana önce yukarıdan aşağıya doğru çeltikler atıyoruz sonra boylamasına ortadan çeltik atıp çok ince kareler halinde doğruyoruz (yemeklik doğrama işlemi)
Soğanı orta ateşte 1 dakika kavuruyoruz. 1 dakika sonra fasulyemizi ekleyip 5 dakika orta ateşte tenceremizi arada sallayarak veya kaşıkla hafifçe karıştırarak fasulyeler parlak yeşil renkte olana kadar kavuruyoruz.
domatesimizi fasulyenin üzerine ekliyoruz. Şekerimizi ve tuzumuzu da ilave ettikten sonra 2 dakika orta ateşte pişirip en kısık ateşe alıp 20 dakika pişiriyoruz. Fasulyemizi kontrol ettiğimizde ağızda dağilir kıvama geldiğinde piştiğini anlıyoruz.
Pişen fasulyenizi en az 1 saat tercihen 12 saat buzdolabında dinlendirdikten sonra servis ediyoruz."
},
{
url:"http://1.bp.blogspot.com/-rwq1ryolJ2I/VQvTEDEnysI/AAAAAAAAB44/oyvOK-fpG3Q/s1600/IMG_2350.jpg",
yemek:"Ayva , Portakal Ve Zeytinyağlı Kereviz",
tarif:"Annem kerevizi  patates ve havuçla birlikte bol zeytinyağı koyarak pişirir.  Zeytinyağlı kerevizi çok severek yediğimi söyleyemem. 2-3 sene önce  kuzenim beni yemeğe çağırmıştı, masada kerevizi gördüğümde içimden 'tüh, kereviz yapmış' demiş ama bir kaşık kereviz alıp tabağıma koyduğumda muhteşem bir portakal kokusu aklımı başımdan almıştı.  Bu muhteşem portakallı kerevizli lezzetle böylece tanışmış oldum. İçimden 'annem de kerevizi portakallı yapmalı' dedim . Ana yemek yerine sadece kereviz yiyerek doyduğum güzel bir akşam yemeği olmuştu. 
Kerevize portakallı tadıyla alışmışken geçen hafta sayesinde muhteşem bir çikolatalı cheesecake tarifi elde ettiğim Melis Yorgancıoğlu annesinin ayvalı ve portakallı kereviz yaptığından bahsetti.  'Ayvalı mı?!' diyerek şaşkınlığımı saklayamadım. İçinde meyvelerin olduğu, tatlı-tuzlu yemek tarifleri beni her zaman cezbetmiştir. Uzun zamandır bir ayva reçeli yapıp bloguma koysam diye düşünürken karşıma çıkan ayvalı kerevizi duyar duymaz markete koştum ve kereviz aldım. Tarif o kadar basit ve anlaşılır ki, hayatında hiç yemek yapmamış bir insan bile tarifi kolaylıkla uygulayabilir. Kerevizleri ve ayvaları küp küp doğrayıp soğanları ekledikten sonra portakal suyunu ve zeytinyağını ilave edip kısık ateşte pişiriyorsunuz. Kerevizle arası pek iyi olmayanların bile büyük bir keyifle tüketebilecekleri muhteşem bir lezzet.

Tarif : Melis  Yorgancıoğlu

AYVALI  , PORTAKALLI  ve  ZEYTİNYAĞLI  KEREVİZ

- 6 kişilik

Malzemeler
2 adet kereviz
1 adet orta boy ayva
2 adet orta boy portakal (suyunu sıkmak için)(2/3 su bardağı portakal suyu)
1/3 su bardağı  su 
1 küçük kuru soğan
3 çay kaşığı sızma zeytin yağı 
1 çay kaşığı tuz
Yapılışı
Orta  boy bir tencereyi hazırlıyoruz.
Soğanımızı soyup ikiye bölüyoruz. İkiye böldüğümüz soğana önce yukarıdan aşağıya doğru çeltikler atıyoruz sonra boylamasına ortadan çeltik atıp çok ince kareler halinde doğruyoruz (yemeklik doğrama işlemi)
Portakalları ortadan kesip suyunu sıkıyoruz. Daha sonra suyunu süzgeçten geçirip bir bardağa boşaltıyoruz.
Ayvaları soyup önce ortadan ikiye bölüyoruz daha sonra her bir parçayı tekrar boylamasına ortadan böldükten sonra ortasındaki çekirdeği ayıklıyoruz. Çekirdekleri ayırdıktan sonra her bir dilim ayvayı 4 parça küp olacak şekilde kesiyoruz.
Kerevizleri soyup ortadan ikiye kesiyoruz daha sonra her bir parçayı boylamasına ortadan ikiye bölüp kerevizin ortasındaki yumuşak kısımları ayıklıyoruz. Sonra her bir parça kerevizi 4 parça küp olacak şekilde kesiyoruz.
Kestiğimiz ayva ve kerevizleri tencereye koyup üzerine soğanlarımız ilave ediyoruz. 2 kaşık sızma zeytin yağını ,süzülmüş portakal suyunu ve 1/3 su bardağı suyumuzu tencereye döküyoruz. En son tuzumuzu ilave edip hızlı ateşte 3 dakika beklettikten sonra tenceremizi kısık ateşe alıyoruz. (hızlı ateşteki bölüm sadece su kaynayana kadar)
Kısık ateşte 25-30 dakika pişen kerevizimizi kontrol ettiğimizde kereviz yumuşamış ise yemek pişmiş demektir. (ayvalar kerevizden önce yumuşamakta ve bir miktar erimektedir , ayvayı kontrol ederek yemeğin piştiğini anlayamayız)
Yemeğimizi çam bir kaba boşaltıp oda sıcaklığına geldikten sonra üzerine 1 çorba kaşığı sızma zeytin yağını döküp buzdolabına koyuyoruz.
En az 4 saat buzdolabında dinlendirdikten sonra servis ediyoruz (zeytin yağlı yemekler de benim terciğim en az 1 gece buzdolabında dinlendirilmesidir)"
},
{
url:"http://3.bp.blogspot.com/-cotL9vCWUPI/VdzHURjIe_I/AAAAAAAAC6I/taiai8uWBoM/s1600/IMG_3936_Fotor.jpg",
yemek:"EV YAPIMI KETÇAP",
tarif:"Üniversite 3. sınıftayken zorunlu yaz stajı seçimimi katkısız salça üreten ufak bir işletmede yapmıştım. Her gün sabah 8'de iki kamyon dolusu taptaze domatesler gelir, yıkanır, ayıklanır ve devasa düdüklü tencerelere atılırdı. Düdüklü dediğim tencereler aslında dev kazanlardı. Kazanlar çalışmaya başlar, domatesler pişip te suları azalırken çalıştığımız ortam 50 derecenin üzerine çıkardı.



Salça pişerken sadece tuz ilave edilir. Suyu uçup istenen kıvama gelen salça, cam kavanozlara doldurularak katkısız bir şekilde piyasaya sunulurdu. Ben de o günleri hatırlayarak katkısız ve ağız tadıma uygun bir ketçap yapmaya karar verdim ve bu üretim sürecinden iham alarak katkısız bir ketçap yaptım.

EV YAPIMI KETÇAP TARİFİ

- 700 ml için

Malzemeler
2 kilogram domates
3 çorba kaşığı elma sirkesi
2 adet orta boy soğan
3 diş sarımsak
3 çorba kaşığı toz şeker
2 çay kaşığı karabiber
1 çay kaşığı kimyon
2 çay kaşığı kekik
2 su bardağı su
2 çay kaşığı mısır nişastası
Yapılışı
Domatesler soyulup rendenin kalın kısmında rendelenir. Rendelenen domatesler büyük boy bir tencereye konur. 
Domateslerin üzerine elma sirkesi, toz şeker, soğan ve sarımsak ilave edilip hızlı ateşte kaynama noktasına gelene kadar 10 pişirilir.
Daha sonra en yavaş ateşe alınarak 1 saat tencerenin üzeri kapatılarak pişirilir.
Bir saatin sonunda karışım önce mutfak robotundan geçirilerek pürüzüz bir kıvam alması sağlanır. Mutfak robotundan sonra ince tel süzgeçten süzülerek küçük bir tencereye boşaltılır. Süzgeçte kalan posa atılır.
Süzülen karışıma, karabiber, kimyon, kekik ve su ilave edilip 15 dakika orta ateşte pişirilir. 15 dakikanın sonunda mısır nişastası ilave edilerek 5 dakika daha pişirilir ve ateşten alınır. Ketçap soğuduğunda şişeye doldurulur.
"
},
{
url:"http://2.bp.blogspot.com/-WjiU1f81XDU/Vmgwkn8uWzI/AAAAAAAAFx4/BCMk1Z_eJJg/s1600/RANCH%252BSOS%252BLOGOLU.jpg",
yemek:"RANCH SOS",
tarif:"Bir iki ay kadar önce evde kendi ranch sosumu yapmak için çalışmalara başlamıştım. Ranch sos için öncelikle ekşi krema yapmıştım, daha sonra da ekşi kremama mayonez, çeşitli baharatlar ve dereotu ekleyerek tarifimi hazırladıktan sonra fotoğraflarını çekip bitirmiştim. Aradan geçen zamanda tarifi paylaşma fırsatım olmadı ve fotoğraflarına baktığımda hiç beğenmediğim bir fotoğrafla karşılaştım. En güzeli, tarifi tekrar deneyeyim ve güzel fotoğraflar çekeyim diye düşündüm.

Yaptığım sosumu fırın patates ve havuçlarla keyifli bir şekilde tükettim, siz de evde keyifle ranch sos yapabilirsiniz. Sos yapmak bence büyük bir keyif.

RANCH SOS TARİFİ

- 300 ml sos için

Malzemeler


250 ml ekşi krema(ekşi kremanın üzerine tıklayarak tarife ulaşabilirsiniz)
4 çorba kaşığı mayonez
1 tatlı kaşığı toz sarımsak
1 tatlı kaşığı hardal
1 tatlı kaşığı toz hardal
3 çorba kaşığı dere otu
Yapılışı
Dere otu ince ince doğranır.
Ora boy cam veya metal bir kapta tüm malzemeler konup güzelce karıştırılır. Karışım 1 saat buzdolabında dinlendirildikten sonra tüketime hazır hale gelir.
Sosumuzu 3 hafta kadar buzdolabında bozulmadan saklayabilirsiniz. 
"
},
{
url:"http://4.bp.blogspot.com/-gry1Kh3qFtk/VojNLkRdXBI/AAAAAAAADH0/gNLg67vZkGs/s1600/KAHVALTILIK%2BSALC%25CC%25A7A%2BLOGOLU%2B.jpg",
yemek:"Kahvaltılık Salça",
tarif:"Kahvaltıya takıldım kaldım son zamanlarda. Her sabah ne yesem diye akşamdan planlar yapmaya başladım. Eskiden basit kahvaltılar ederdim, bazen hiç birşey yemeden direk öğlen yemeğine geçerdim. Son bir kaç aydır sabahları zeytin, peynir, bazen granola, bazen yumurtayla büyük bir keyifle kahvaltı ediyorum. Akşamları saat 10 civarında ertesin gün ne kahvaltıda ne yesem diye hayal etmeye başladım.

Birkaç hafta önce instagram'da Ali Erol, Oya Terzioğlu'nun videosunu paylaşmış. Videoda ekmek salçaya batırılmakta. Videoyu izlerken ağzımın suyu aktı resmen, canım o kadar çok istedi ki ilk iş evde kendi salçamı yapmak oldu. Aslında gidip yerinde yemek gerekirdi ama o zamana kadar bekleyemeyecektim.

Aslında Oya Hanım'ın salçasının tadını bilmesemde kendimce bir salça yaptım. Domates ve biber salçasını biraz zeytinyağı ile kavurup üzerine bir miktar mandalina suyu ekleyip yavaş ateşte kavurduktan sonra soğumaya bıraktım.

Biber salçası ve mandalina nasıl olur diye merak ettiğinizi biliyorum. Ben de ufak bir çılgınlık yaptım ama sonuç muhteşem oldu. Acı ve tatlı aynı anda damağınızda, geriden gelen mandalinanın tatlılığı aklınızı başınızdan almaya yetiyor. 


Soğuyan salçama sızma zeytinyağımı ilave edip kızarmış ekmeklerle keyifle tükettim. Kahvaltıda ekmeğin üzerine sürerek ya da tostun içinde harika oluyor. Kahvaltı keyfini artırmak isteyenler için güzel bir tarif.

KAHVLTILIK SALÇA TARİFİ

Malzemeler
1 çorba kasıgı biber salçası
2 çorba kasıgı domates salçası
2 + 2 yemek kaşığı zeytin yağı
1 mandalinanın suyu
4 yemek kaşığı su 
Yapılışı
Biber salçası, domate salçası ve mandalina suyu ufak bir kapta güzelce karıştırılır. 
Karışım orta boy bir tava konup 3 dakika kavrulduktan sonra 1 yemek kaşığı su ilave edip karıştırılır. Karışıma 1 yemek kaşıpı su daha ilave edip tekrar karıştırılıp kavrulmaya devam ettırılır. 
Kalan son iki kaşık suda ilave edilip kavrulduktan sonra 2 çorba kaşığı  zeytin yağı ilave edilir. Zeytin yağı ile birlikte 1 dakika daha kavrulan salça ateşten alıp servis kesasine konur ve soğumaya bırakılır.
Servis sırasında kalan 2 yemek kaşığı zeytin yağı ilave edilerek servsi edilir."
},
{
url:"http://1.bp.blogspot.com/-oZrjfDtGJXU/Vj0IwtKaDZI/AAAAAAAADBk/yE1NTs7RGkk/s1600/NAR%2BEKS%25CC%25A7I%25CC%2587SI%25CC%2587%2BLOGOLU.jpg",
yemek:"Nar Ekşisi",
tarif:"Nar ekşisi denince aklıma, nar ekşisini altınmış gibi saklayan, yapacağı yemeklere damla damla koyan, elindeki ürünün bitmemesi için kıt kanaat kullanan teyzem gelir.

Şu an heryerden nar ekşisine ulaşmak kolay olsa da 10-15 yıl önce ürünlere ulaşmak bu kadar kolay değildi. İstanbul'dan nar ekşisi sipariş eden teyzem için annem özel olarak yaptırır ve yollardı. Yollananın kalitesinde bir nar ekşisi bulmak imkansız olduğundan gelen nar ekşisi 1 yıl yetecek şekilde kullanılırdı. Nar ekşisinin bitmesine yakın nar savaşları başlardı. Gerçek bir nar ekşisi sadece nar suyunun pişirilmesi ile elde edilir. Nar ekşisinin bir miktar akışkan yapıda olması için de ekşi narlara bir miktar tatlı nar ilave edilir. 



Adı ekşi olsa da sadece tatlı narlarla yapılan nar ekşisi de vardır. Bunu bilen çok kişi olmasa da tatlı narla yapılan nar ekşisi salatalara çok özel bir lezzet katmaktadır. 

Yapımı zor olsa da en sağlıklı şekilde nar ekşisini tüketmenin yolu evde yapmaktır. 

Ben de tam 25 kilogram nar ayıklayıp 15 saat mutfaktan hiç çıkmadım. Narların suyunu sıktım. Ellerimdeki ağrı iki gün geçmedi.
5'er kilograma ayırarak 5 farklı deneme yaptım. İlk denememde ne olduğu belli olmayan bir ürün elde ettim. 2. ve 3. denemelerde nar ekşisine benzeyen bir ürün elde ettim. 4. denememde nar ekşisine ulaştım. 5. denemede ise yaptığım ürünü tekrar elde ettim. 

Peki bu kadar özel olan nar ekşisi nerede ve nasıl yapılır? Antakya'daki köylerden birinde narları bahçesinden toplayıp, ayıklayıp, saatlerce başında durarak teyzeler yapıyor. Marketlerde 'nar ekşisi' adı altında satılan ürünlerin içeriklerine baktığınızda bol miktarda şeker, glikoz şurubu, tatlandırıcı ve olması gerekenin tam aksine çok çok az nar suyu bulunuyor. 

Nar ekşisinin bu kadar özel olmasının sebebi, çoğu zaman para ile bile satın alamayacağınız bir ürün olması. İnsanlar emeklerini, zamanlarını harcayıp uğraş vererek hazırlarlar nar ekşisini. Biraz partiküllü, biraz kıvamlı, bazen biraz fazla ekşi, bazen biraz daha tatlı. Yıllardır aynı teyzelerin yaptığı nar ekşisini tattığım için artık her detayını öğrendim. Bazı yıllar bahçedeki mahsul fazla tatlı olduğunda nar ekşisi biraz daha tatlı, bazı yıllar tatlı narın verimi düşük olduğı için nar ekşisi çok ekşi olur. Ama tadı değişse de üretim şekli asla değişmeyen bir ürün. Bahçedeki narlar toplanır, ayıklanıp suları sıkılır ve kaynatılır. Her yıl aynı yöntem uygulanır. 

Ticari amacı olmadığı için de marketlerde satılan ve içeriklerinde bol miktarda şeker, glikoz şurubu, tatlandırıcı ve olması gerekenin tam aksine çok çok az nar suyu bulunan ürünlere oranla çok daha sağlıklı ve doğal.


Ben de aynı yöntemi kullanarak biraz daha akışkan ve renginin aşırı derecede siyahlaşmadığı kendi agız tadıma uygun ekşi ama fazla buruk olmayan bir nar ekşisi yaptım.

NAR EKŞİSİ TARİFİ
- 450 Ggram nar ekşisi için

Malzemeler
1.6 kilogram nar suyu (4 kilogram ekşi + 1 kilogram tatlı nar)
Yapılışı
Öncelikler narların üst kısmları kapak şeklinde kesilip atılır. 
Daha sonra narın kabuk yapısına göre çekirdekleri kesmeden narın kenarlarına 2-3 kesik atılıp narlar parçalanır.
Parçalanan narların taneleri elle birer birer ayıklanır. Kabukların kalmaması çok önemlidir. Çünkü kabuklar nar suyunun tadının acılaşmasına neden olur.
Tüm narlar ayıklandıktan sonra temiz bir tülbente 2 avuç nar konur ve tülbent sıkılarak narların suyu çıkartılır. Tüm narlar bitene kadar bu işlem devam eder. 
Tüm narlar sıkıldıktan sonra 1.6 kilogram nar suyu elde edilir. Fazlası çıkarsa onu ayırıp kaldırabilirsiniz. Ekisik çıkarsa bir miktar ilave yapabilirsiniz.
Nar suyunu hazırladıktan sonra nar suyu evdeki en büyük tencereye aktarılır ve hızlı ateşe oturtulur. 10 dakika hızlı ateşte kalan nar suyu ısınınca orta ateşe alınır ve orta ateşte karışım hafifçe kaynayarak üzerinde oluşan köpükleri sürekli alarak 50 dakika pişirilir. Bu sürenin sonunda karışım köpürür, köpürme olayından korkmayın karışım köpürdüğünde ateşi en kısığa alın ve köpüğün sönmesini bekleyin. Köpük 2 dakika içinde söndükten sonra tekrar orta ateşe alıp yaklasık 40 dakika daha pişirin. 
Pişirme işlemini nerde sonlandırıcağınızı anlamak için yapmanız gereken temel şey elde ettiğiniz ürünü tartmak veya ölçmek. (örneğin 3,5 kilo gram nar suyunu kaynatıyorsanız karışım 1 kilo grama düştüğünde nar ekşiniz hazırdır.) Biz 1600 gram nar suyu kullandığımız için karışım 450 grama düştüğünde nar ekşimiz hazır hale gelmiş demektir. Karışım hafif akışkan kıvam aldığında nar ekşisi olmuş demektir.(narsununun 3,5 ta biri kadar nar ekşisi elde ediyoruz)
Pişen nar ekşisiniz hava geçirmeyen cam kapta saklamanızı tavsiye ederim. "
},
{
url:"http://4.bp.blogspot.com/-j9k9K-poNX8/VisrC8WzgWI/AAAAAAAADAM/jtpIGRtZ_lY/s1600/MAYDANOZ%2BVE%2BBADEMLI%25CC%2587%2BPESTO%2BLOGOLU.jpg",
yemek:"Maydanozlu Ve Bademli Pesto",
tarif:"Pesto sosa bayılırım, makarnada, ekmeğin üstünde, pizzada harika olur. Taze fesleğen biraz çam fıstığı ve parmesanı güzelce döv zeytinyağını ekle ve sosun hazır. Peki taze fesleğenin yoksa nasıl pesto yapabilirsin?

Pesto sos tarifi vermeyi hayal ettiğimde, Antakya da bulamadığım bir çok ürün gibi taze fesleğen de bulamadım. Taze fesleğen bulamadığım için kendi fesleğenimi yetiştirmeye karar verdim. Peki fesleğen yetişene kadar ne yapacaktım!!!

Türkiyenin en çok maydanoz yetiştirilen şehrindeyim, bazen gözünüzün önündekini göremeyebiliyorsunuz. Maydanozun salatasına bayılırım peki maydoanozun pestosu olmazmı? Tabi ki olur, bir çok örneği de var ama benim aklıma ancak taze fesleğen bulamadığım zaman geldi. Bu pesto sosu tavuğun veya balığın üzerine sürülerek marinasyon yapılabilir. Aslında fesleğene göre daha hafif oldu. Bu arada fesleğenlerimde büyüdü ve onlarla da güzel bir pesto yaptım.

MAYDANOZ ve BADEMLİ PESTO TARİFİ

- 6 yemek kaşığı pesto için

Malzemeler
2 demet maydanoz
30 gram badem
30 gram parmesan
1 çay kaşığı tuz
6 çorba kaşığı zeytinyağı
Yapılışı
Maydanozlar yıkanıp saplarından ayıklandıktan sonra kurutulur. Maydanozları kurutmazsanız mutfak robotunda kıymak zorlaşır. 
Maydanozlar mutfak robotuna doldurulup 3 dakika boyunca robot çalıştırıp durdurularak kıyılır.
Kıyılan maydanozlara bademler ilave edilir. Maydanozlar bademlerle birlikte 1 dakika daha robotta kıyılır. Parmesanda ilave edilip 30 saniye daha robot çalıştırıldıktan sonra zeytin yağının yarısı ilave edilir ve robot 2-3 defa daha kısa süreli(3-4 saniye) çalıştırılır.
Kalan zeytinyağıda ilave edilip güzelce karıştırıldıktan sonra sosumuz hazır hale gelir."
},
{
url:"http://3.bp.blogspot.com/-YQM8C4skzx4/VgjtkM6MNfI/AAAAAAAAC-A/beeF0ILeXsU/s1600/EKS%25CC%25A7I%25CC%2587%2BKREMA%2BLOGOLU%2B.jpg",
yemek:"EKŞİ KREMA (SOUR CREAM)",
tarif:"Son zamanlarda evde sağlıklı ve katkısız soslar denemeye başladım. Ketçap tarifimden sonra sıra severek tükettiğim ve bir çok insanın içinde sadece mayonez olduğunu düşündüğü ranch sosa geldi. Ranch sosun içinde büyük oranda ekşi krema ve isteğe bağlı olarak bir miktar mayonez bulunuyor. Sosun temeli ekşi kremadan oluşuyor



Sosun temelini oluşturan ekşi krema ülkemizde marketlerde bunulabilen bir ürün olmadığı için ekşi kremayı evde kendim yaptım. Bir kaç hafta önce tarifleri arasında ekşi krema tarifine rastladığım neomutfağin tarifini kullanarak ekşi krema yaptım ve sos hazırlıklarını tamamladım. Ranch sosta çok yakında blogta olacak.

EKŞİ  KREMA  TARİFİ

- 250 ml için

Malzemeler
200 ml krema
2 çorba kaşığı süzme yoğurt
Yapılışı
Kremayı ve süzme yoğurdu orta boy bir kapta karıştırıp üzerini streç filmle kapatıp oda sıcaklığında mayalanmaya bekletiyoruz.
Oda sıcaklığında 24 saat bekleyen karışımı buzdolabında 4 saat beklettikten sonra kullanıma hazır hale getiriyoruz."
},
{
url:"http://3.bp.blogspot.com/-y5gSaxoElTk/VSGUtCHzb3I/AAAAAAAACR0/86umKfV_xgc/s1600/TATLI%2BACI%2BSOS%2BLOGOLU%2B555.jpg",
yemek:"Tatlı-Acı Sos",
tarif:"Tatlı-acı ve tatlı-ekşi sosların lezzetini yemeklerde çok severim. Bence aynı anda iki farklı lezzeti almak çok büyük keyif. Bugünkü tarif kuzenime ait. Geçen hafta teyzeme kahvaltıya gittiğimi duyan opera sanatçısı kuzenim hemen yanımıza geldi, kahvaltı masasındaki uzun sohbetimiz sırasında, temsil provalarında  operadan bir arkadaşının heycanla yanına gelerek "sen AHMET BUDAK'ı nerden tanıyorsun?" "onu nereden buldun?" "40 gramı nereden biliyosun?" şeklindeki soru yağmurlarıyla şaşırmış olduğundan bahsetti. Kuzenim ben Ahmet'i instagramda buldum çok güzel tarifler paylaşıyor dediğinde arkadaşı da ben tariflerine hayranım, anlatımına bayılıyorum diyerek tekrar kuzenime, "sen nereden tanıyorsun?" diye sormuş o da Ahmet benim kuzenim diyerek arkadaşını şaşırtmış. Arkadaşıda benim tarifleri deneyip, arada operaya getiriyor ve diğer arkadaşlarıyla paylaşıyormuş. Bu muhteşem anıyı dinlediğimde çok çok mutlu oldum, beni tanımadan tariflerimi deneyen herkese çok teşekkür ederim.Uzun soluklu kahvaltı masasındaki sohbet sırasında kuzenim, ızgara somonun üzerine döküp servis ettiği tatlı-acı sostan bahsetti. Çok acı kuru chilli biberlerini haşlayıp suyunu süzdüğünü, daha sonra blenderdan geçirip esmer şekerle pişirdiğini ve içine zeytinyağlı dolma baharatı ekleyip en son sanki reçel yaparmış gibi limon damlattığını anlattı. Tarifi dinlerken bir an önce denemek için  sabırsızlanmaya başladım. 
Ben tarifi denerken biberleri blenderdan geçirmek yerine ince ince doğramayı ve esmer şeker yerine beyaz toz şeker kullanmayı tercih ettim.

TATLI - ACI SOS TARİFİ

- 4 kişilik

Malzemeler

15 gram kuru acı biber (8-9 adet küçük acı kuru biber)
1 su bardağı kaynar su (240 ml)
1/2 su bardağı toz şeker (100 gram)
1/2 su bardağı su
1 çay kaşığı yenibahar (dolmalık baharat, opsiyonel)
2-3 damla limon suyu
Yapılışı
Biberlerin sapları kesilir küçük bir tencereye konur üzerine 1 su bardağı kaynar su ilave edilip orta ateşe oturtulur. 15 dakika orta ateşte pişen biberlerin kabukları soyulabilir kıvamda ise ateşten alınır. (biberlerinizin cinsine göre kabukları soyulmayabilir)
Biberlerin kabukları elinizden geldiğince soyulur. (Biberler soyulurken elinizin yanmaması için  yanınızda bir kase soğuk su bulundurarak parmaklarınızı suya sokup serinletebilirsiniz)
Biberleri soyduktan sonra biberlere zarar vermeden içindeki damarları olabildiğince temizliyoruz. Bir miktar damar kalması sorun yaratmamakta.
İçini temizlediğimiz biberleri yarım santim kalınlığında hakla halka kesiyoruz.
Kesilen biberleri küçük boy bir tencereye alıp üzerine 1/2 su bardağı suyumuzu ve 1/2 subardağı toz şekerimizi ilave ediyoruz. Orta ateşte 15 dakika arada  bir karıştırarak pişiriyoruz. 
Sosumuz pişmek üzereyken baharatımızı ve limon suyumuzu ilave edip 1 dakika daha karıştırıp pişirdikten sonra sosumuz hazır oluyor.
"
}
],
tursu:
[
{
url:"https://4.bp.blogspot.com/-FU7UxQ9lVhs/VhKoQTFkr6I/AAAAAAAAC_E/5zig59PinIo/s1600/DOMATES%2BTURS%25CC%25A7USU%2BLOGOLU%2B2.jpg",
yemek:"TUZU AZ DOMATES TURŞUSU",
tarif:"Bu turşu işi de nereden çıktı?!

Birkaç hafta önce pazarda fotoğraf çekmek için gezinirken karşıma sarı, yeşil, kırmızı renklerde domatesler çıktı. Her şeyi bırakıp deli gibi domates aldım. Eve geldiğimde bir baktım 5 kilogram domates almışım. Dolayısıyla  bu domateslerle ne yapacağımı düşünmeye başladım. Aslında düşünürken çok güzel bir domates fotoğrafı çektim. Fotoğrafı çektikten sonra da kırmızı domateslerle pizza sosu yaptım. Yeşil domateslerle ne yapsam diye düşünürken turşu yapmaya karar verdim. Aslında turşu tarifi benim blogumdaki ilk tariflerden biridir. Az tuzlu salatalık turşusu yapmıştım yıllar önce.
Sıra domatese gelince az tuzlu ve tarifi pratik bir turşu yaptım. Tarifi babama ait olan bu turşunun tuz oranı oldukça az, sirkeyle yapılan lezzetli bir turşu.

Malzemeler
Yeşil domates
8-10 adet tane karabiber
2 diş sarımsak
1 çorba kaşığı kaya tuzu
1 su bardağı su
3/4 su bardağı üzüm sirkesi
8-10 adet taze nane yaprağı
1 çorba kaşığı toz şeker
Yapılışı
Domatesleri yıkayıp bir kenara koyuyoruz.
Ora boy domates dışındaki tüm malzemeleri koyup 2 dakika şeker ve tuz eriyene kadar karıştırıyoruz. Orta boy cam kavanoza domateslerimizi diziyoruz. Dizerken domatesleri biraz sıkıştırmanızı tavsiye ederim.
Domateslerimizi dizdikten sonra hazırladığımız karışımımızı kavanozumuza dolduruyoruz. Kavanozumuzun ağzını güzelce kapatıp 2 hafta oda sıcaklığında bekletiyoruz.
İki hafta bekleyen turşumuz tüketime hazır hale geliyor."
},
{
url:"https://1.bp.blogspot.com/-XLlc4IR_w9Y/V4YEh7M7BCI/AAAAAAAADVo/FNOVqPkQrhA85dCUArBmdt9Pc40FSjlpwCLcB/s1600/BAMYA%2BTURS%25CC%25A7USU%2BLOGOLU%2B.jpg",
yemek:"Bamya Turşusu",
tarif:"Turşu sevenlere güzel bir turşu tarifim var, aslında bu turşunun en büyük özelliği pirinç sirkesi ile yapılmış olması. 

Japon mutfağının vazgeçilmez ürünü zencefil turşusunun yapımından esinlenerek bende bamya turşusu yaptım. Turşu yapmak için pazardan bamya seçtiğim tezgahın sahibi '' abi sen roket arıyosun'' dedğinden biraz şaşırmış olsamda aradım uzun bamyaları benim için seçtiğinde çok mutlu oldum.

Turşumuzun içerisindeki tuz oranı çok düşük, daha fazla sirke tadını aldığımız, içinde sarımsak ve tane biberler olan lezzetli bir turşu.

BAMYA  TURŞUSU  TARİFİ

  Malzemeler
1/2 kilogram uzun bamya
1 su bardağı pirinç sirkesi (bulamassanız üzüm sirkesi)
1 su bardağı içme suyu
8 - 10 adet beyaz, kırmızı ve kara biber tanesi
1 tatlı kaşığı iri tuz
  Yapılışı
Bamyalar yıkanıp kurutulur
Ora boy bir kapta bamya haricindeki tüm ürünler karıştırılır.
Bamyalar orta boy çam kavanoza dizilir. Dizme işlemi bamyaları bir miktar sıkıştırarak yapılmalıdır.
Bamyalar dizildikten sonra hazırladığımız sıvı karışım kavanoza doldurulup kavanozun ağzı kapatılır.
Bir hafta bekletilen bamyalar yemeğe hazır hale gelir."
},
{
url:"https://4.bp.blogspot.com/-3SR7dMLRosQ/VQwHrYXnjYI/AAAAAAAAB-8/QqhifXSpfAc/s1600/IMG_0703.jpg",
yemek:"Az Tuzlu Salatalık Turşu Tarifi",
tarif:"Fazla tuz yemesi yasak olan ancak turşudan da vazgeçemeyen annem için yaptığım bir turşu. Salatalığın bir çeşidi olan acur , süs biber ve soğanla denedim. Yapımı çok basit , tüketmesi de çok keyifli. 

Tarifte salatalığı anlattım ancak siz biber veye soğan yapmak isterseniz sadece salatalık yerine soğan veya biber kullanmalısınız. Diğer tüm ölçüler aynı. Sopan turşusu için elinizden geldiğince küçük soğanları tercih etmenizi öneririm. Mümkünse arpacık soğan kullanmanızı tavsiye ederim.


Malzemeler :
1+1/2 su bardağı su
1 su bardağı üzüm sirkesi 
1 çorba kaşığı kaya tuzu
1 çorba kaşığı şeker
14 adet tane karabiber
1 kilogram acur (kitte) (salatalıkta kullanılabilir)
1 demet taze nane yaprağı
2 adet orta boy uzun kavanoz 
Yapılışı :
Büyük bir kabın içerisine sirke , su , şeker ve tuz konup güzelce karıştırılır.
Acurlar kavanozlara doldurulur.Üzerine taze naneler ve tane karabiberler yerleştirilir.
Hazırladığımız sıvı karışım iki kavanozların ağzına kadar doldurulur ve kavanozların kapakları sıkıca kapatılır.
Kapağı kapatılan kavanozlar 1 hafta bekletildikten sonra servise hazır hale gelir."
},
{
url:"https://4.bp.blogspot.com/-X4rbuEY-CMw/V8Ph6a04acI/AAAAAAAADYg/cZceXBI8jiYXWYqM9K43mXjGicet294NgCLcB/s1600/SOG%25CC%2586AN%2BTURS%25CC%25A7USU%2BLOGOLU%2B.jpg",
yemek:"Soğan Turşusu",
tarif:"Son zamanlarda biraz turşu olayına yöneldim. Aslında hazır turşuları almak yerine evde kendi turşu tarifleri denemek bana büyük keyif verdiğinden bir baktım ki sık sık turşu yapıyorum:) Salatalık, domates derken bamya turşusu da yaptıktan sonra uzun zamandır aklımda olan kırmızı soğan turşusunu da yapmaya karar verdim.

Aslında ben turşuyu tostla, bulgur pilavı ile veya soğuk sandviçin içinde birçok farklı şekilde tüketmeyi seviyorum. 
Bu yazıyı yazarken uzun zamandır Antakya mutfağının yemeklerinden biri olan mercimekli bulgur pilavını yemediğimi hatırladım. Aslında turşuyla beraber harika bir uyum yakalayan en güzel yemek. Turşu suyundan pilavın üzerine bir miktar dökerek pilavın tadını zenginleştirmekse ayrı keyifli.

Kırmızı soğanlara gelince, bamya turşusunda olduğu gibi pirinç sirkesi kullandım, pirinç sirkesinin tadı bence üzüm sirkesine oranla biraz daha yumuşak ve benim ağız tadıma daha uygun. Sizler isterseniz üzüm sirkesi ile de bu tarifi deneyebilirsiniz.

SOĞAN TURŞUSU TARİFİ

Malzemeler
3 adet kırmızı soğan
1 su bardağı su
1 su bardağı pirinç sirkesi
1 çorba kaşığı iri tuz
10 adet tane karar biber
4-6 yaprak nane
4 diş sarımsak
Yapılışı
Soğan dışındaki tüm malazemeleri orta boy bir kapta güzelce karıştırıyoruz.
750 ml lik bir kavanoz hazırlanır.
Soğanlar soyulduktan sonra 5mm kalınlığında halkalar halinde kesilir. 
Kesilen soğanlar kavanoza doldurulup hazırladığımız karışım kavanoza doldurulur ve kavanozun kapağı kapatılarak 1 hafta bekletilir."
}
]
}